काशिकावृत्तिः----६
अथ अष्टमाध्याये चतुर्थः पादः
रषाभ्यां नो णः समानपदे ॥ ८।४।१ ॥
निमितयोरादेशे चकार उच्चारणार्थः । समानं च तत्पदं
समानपदम् । निमितनिमितिनोश्चायमाधारनिर्द्देशः ।
तदाह---समानपदस्थो चेदिति । एकपर्यायः समानशब्दः । निमिते
रषौ, निमिती नकारः । यद्यप्यसौ प्रागेव सिद्धस्वरूपः, तथापि
तत्स्थाने भवतो णकारस्य यन्निमितम्, तस्यापि तेन
सम्बन्धोऽस्त्येव । णकार एव वा निमिती, तस्य तु विधानोतरकालं
समानपदस्थत्वम् ।
षग्रहणमुतरार्थमिति । अडादिव्यवाये णत्वं वक्ष्यति, तदस्मादपि
यथा स्यात् । अथेहार्थमपि कस्मान्न भवति ? अत आह---ष्टुअत्वेनैव
सिद्धमेतदिति ।
ऋवर्णाच्चेति वक्तव्यमिति । रषाभ्यां णत्वमुच्यमानमृकारान्न
प्राप्नोति वचनम् । न च शक्यं वक्तुम्---ऋवर्णस्थाद्रेफाद्
भविष्यतीति । वर्णो ह्यत्र रेफः सूत्र उपातः, षकारेण साहचर्यात् ।
न च वर्णैकदेशा वर्णग्रहणेन गृह्यन्ते । तिसृणामिति । ठ्न
तिसृचतसृऽ इति प्रतिषेधात् ठ्नामिऽ इति दीर्घत्वाभावः ।
ततर्हि वक्तव्यम् ? नेत्याह---रश्रुतिसामान्यनिर्देअशात्सिद्धमिति । र
इति श्रुतिःउश्रोत्रेणोपलब्धिर्ययोस्ते रश्रुतीउवर्णात्मिका
चावर्णात्मिका च व्यक्तिः, तयोर्यत्सामान्यं तन्निदिश्यते; न तु
वर्णात्मिकैव व्यक्तिरित्यर्थः । नन्वेवमपि ऋकारे त्रयो भागा
अभितोऽज्भक्तिर्मध्ये रेफभक्तिर्मात्रा चतुर्भागात्मिका, ततश्च
परयाज्भक्त्या व्यवधानान्न प्राप्नोति ? ठड्व्यवायेऽ इत्येवं
भविष्यति । न पराज्भक्तिरट्सन्निविष्टा, सा ह्यर्द्धमात्रा
चतुर्भागात्मिका ऋकारभक्तिः । न च तस्याः सवर्णग्रहणेन
नाप्यड्ग्रहणेन ग्रहणम्; असवर्णत्वात्, न हि तस्याः स्थानं
प्रयत्नो वा पृथगस्ति । तस्मात्सामान्यनिर्दशेऽपि नै णत्वं सिध्यति,
अत आह---वर्णभक्त्याचेति । वर्णस्य समुदायस्यावयवभूता या
पराज्भक्तिस्तयेत्यर्थः । ननु च नृनमनग्रहणं वृद्ध्यर्थं
स्यात्---नृनमनस्यापत्यं नार्नमनिरिति ? नैतदस्ति; बहिरङ्गा
वृद्धिः, अन्तरङ्गं णत्वम्, ठसिद्धं बहिरङ्गमन्तरङ्गेऽ ।
अथ वेति । व्यक्तिनिर्द्देशेऽपि दोष इत्यर्थः । अपरः
प्रकारः---अभितोऽज्भक्ती चतुर्भागात्मिके, मध्ये शुद्धो
रेफोऽर्धमात्रात्मकः, तेन व्यक्तिनिर्देअशेऽप्यदोष इत्यर्थः । ननु च
परयाज्भक्त्या व्यवधानम् ? एवं तर्हि उतरसूत्रे योगविभागः
करिष्यते---ठ्व्यवायेऽपिऽ इति, व्यवायेऽपि णेत्वं भवति; ततः
ठट्कुप्वाङ्नुम्भिःऽ इति । इदमिदानीं किमर्थम् ?
नियमार्थम्---वर्णात्मकैर्व्यवाये यदि भवति अडादिभिरेवेति ।
ठपदान्तस्य मूर्धन्यःऽ इत्यधिकारादत्र णग्रहणं शक्यमकर्तुम् ।
उतरत्र च ठ्पदान्तस्यऽ इति प्रतिषेधः ॥
अट्कुप्वाङ्नुम्व्यवायेऽपि ॥ ८।४।२ ॥
ठ्रषाभ्याम्ऽ इति पञ्चमीनिर्द्देशाद्व्यवाये न
प्राप्नोतीत्ययमारम्भः । पर्याणद्धमिति । ठ्णह बन्धनेऽ,
पर्याङ्पूर्वः निष्ठा, ठ्नहो धःऽ ।
ननु च ठड्व्यवायेऽ इत्येवात्र णत्वं सिद्धं तत्किमर्थमाङ्ग्रहणम्
? इत्यत आह---अड्व्यवाय इत्येव सिद्धमिति । क्वचितु आङ्ग्रहणं
पदव्यवायेऽपीत्यस्य बाधनार्थमित्येतावत् पठ।ल्ते । बृंहणमिति ।
ठ्बृहि वृद्धौऽ, ठिदितो नुम्ऽ, ठ्नश्चापदान्तस्य झलिऽ इत्यनुस्वारः ।
यद्येवम्, अनुस्वारेणात्र व्यवायो न नुमा ? अत
आह---नुम्ग्रहणमनुस्वारोपलक्षणार्थमिति । झल्परस्य
नुमोऽनुस्वारविधानात्स्थानिना नुमानुस्वार उपलक्ष्यते । एवमपि
योऽनुस्वारो नुम्स्थानिको न भवति तद्व्यवाये न प्राप्नोति
ठ्तृंह स्तृंह हिंसार्थौऽ, तृंहणमिति ? अत आह---तेनेति । नात्र
नुम्स्थानिकोऽनुस्वार उपलक्ष्यते, किं तर्हि ? अनुस्वारमात्रं
तेनात्रापि भवतीत्यर्थः । यत्र तर्हि नुम एव श्रवणं नानुस्वारस्य तत्र
णत्वं भवति वा, न वा ? अत आह---सत्यपि चेति । यथा ठ्नक्षत्रं
दृष्ट्वा वाचं विसृजेत्ऽ इति कालविशेषोपलक्षणपरायां
चोदनायां सत्यपि दिवा नक्षत्रदर्शने वाग् न विसृज्यते,
उपलक्षितस्य कालस्याभावात्; असत्यपि नक्षत्रदर्शने रात्रौ
विसृज्यते, तस्य कालस्य भावात्; तथेहापि द्रष्टव्यम् ।
प्रेन्वनमिति । ठिविः प्रीणनार्थःऽ, ठिदितो नुम्ऽ, अत्र ठिजादेः
सनुमःऽ इति णत्वप्रसङ्गः ।
इह समुदाये वाक्यपरिसमाप्तिर्दृष्टा, यथा---गर्गाः शतं
दण्ड।ल्न्तामिति, अर्थिनश्च राजानो हिरण्येन भवन्ति, न च प्रत्येकं
दण्डयन्ति; प्रत्येकमपि दृष्टा, यथा---वृद्धिगुणसंज्ञे प्रत्येकं भवतः
। तत्रेह यदि पूर्वः कल्प आश्रीयते, न क्वचित् स्यात्, न हि
समस्तैरडादिभिर्व्यवायः क्वचिदपि सम्भवति । द्वितीये तु
अर्हेणेत्यादौ न स्यात्; अटा कवर्गेण च व्यवायात् । अत
आह---व्यवायोप लक्षणार्थत्वादिति । इह ये
यदुपलक्षणायोपादीयन्ते तेषामेकेन द्वाभ्यां बहुभिरप्युपलक्षितः
स गृह्यते, तद्यथा---ठ्गर्गैः सह न भोक्तव्यम्ऽ इत्युक्ते प्रत्येकं च सह
न भुज्यते, समुदितैरपि, तथेहापि शक्नुवन्त्यडादयः समस्ता
व्यस्ताश्च व्यवायमुपलक्षयितुमिति सर्वत्र भवति । अडादिव्यवाये
णत्वेऽन्यव्यवाये प्रतिषेधः---आदर्शेन, स्पर्शेन । यद्यप्यत्रान्येनापि
व्यवायः, यस्त्वटा व्यवायस्तदाश्रयं णत्वं प्राप्नोति, यत्र
त्वनिर्दिष्टैरेव व्यवायस्तत्रैव न स्यात्---कृत्स्नम्, मृध्नोतीति ?
नैष दोषः; ठ्रषाभ्याम्ऽ इत्यत्र ठ्तस्मात्ऽ इति
परिभाषोपस्थानाद्व्यवाये णत्वासङ्गात्
सूत्रमिदमारभ्यमाणमडादिव्यवाय एव णत्वमनुजानाति,
नान्यव्यवाये; तस्य निर्दिष्टग्रहणेन निवर्तितत्वात्, यदि च
निदिष्टव्यतिरिक्तैरपि व्यवाये णत्वं स्यात्, नुम्ग्रहणमनर्थकं
स्यात्; केवलेन नुमा व्यवायासम्भवात् ॥
पूर्वपदात्संज्ञायामगः ॥ ८।४।३ ॥
ठ्रषाभ्याम्ऽ इति वर्तते, न च तयोः पूर्वपदत्वं सम्भवतीति
सामर्थ्यात्पूर्वपदस्थान्निमितादुतरस्येत्येषोऽर्थो विज्ञायत
इत्याह---पूर्वपदस्थादिति । रेफषकारान्तापूर्वपदादित्ययं त्वर्थो
न भवति; व्याख्यानात् । द्रणस इति । द्रुरिव नासिका यस्येति
बहुव्रीहिः, ठञ्नासिकायाःऽ इत्यञ्प्रत्ययो नशादेशश्च ।
वार्ध्रीणस इति । वध्रर्था विकारो वार्ध्री रज्जुः, वार्ध्रीव
नासिका यस्य स वार्ध्रीणसःउमृगविशेषः । तत्र
पूर्वपदस्योपमाननिष्ठत्वाद्व्यधिकरणत्वात् पुंवद्भावाभावः,
नस्शब्दः प्रियादिषु वा द्रष्टव्यः । शूर्पणखेति ।
ठ्नखमुखात्संज्ञायाम्ऽ इति प्रतिषेधः । यदा तु योगो विवक्ष्यते, न
संज्ञा---शूर्पाकाराणि नखानि यस्या इति; तदा ङीष् भवति, णत्वं
तु न भवति---शूर्पनखी । एवं च णत्वङीषौ न समवेतः---ठ्ततः
शूर्पनखीवाक्यात्ऽ इति ।
ठगःऽ इति शक्यमवक्तुम् । कस्मान्न भवति---ऋचामयनमृगयनमिति ?
निपातनादेतत्सिद्धम्---ठणृगयनादिभ्यःऽ इति ।
यथान्यत्रोक्तम्--सर्वनाम संज्ञायां निपातनाण्णत्वाभाव इति ।
पूर्वपदात्संज्ञायामेवेति । विपरीतस्तु नियमो न
भवति---पूर्वपदादेव संज्ञायामिति, शिवादिषु सुषेणशब्दस्य
पाठात् । सिद्धे सत्यारम्भो नियमाय भवति, कथमत्र सिद्धिः ?
इत्याह---समानपदेऽपि हीति । यद्यपि पूर्वपदस्थं
निमितमुतरपदस्थो निमितीति भिन्नपदस्थत्वमप्यस्ति, तथापि
समासे कृते ततो वा विभक्तिरुत्पद्यते, तया समुदायस्य
पदसंज्ञायां सत्यां तस्मिन्समानेऽपि पदे भावादस्त्येव पूर्वेण
प्राप्तिः, समानपदत्वं हि तत्राश्रितम्, न भिन्नपदत्वं प्रतिषिद्धम् ।
तस्मादुपपन्नं नियमार्थत्वम् । यद्येवम्, यथोतरपदस्थस्य नकारस्य
णत्वं नियमेन व्यावर्त्यते---चर्मनासिक इति; तथा
तद्धितपूर्वपदस्थस्यापि व्यावर्त्येत---खरपस्यापत्यम् ठ्नडादिभ्यः
फक्ऽ---खारपायणः, मातृभोगाय हितः
ठ्भोगोतरपदात्खःऽ---मातृभोगीणः, करणं प्रियमस्य करणप्रियः ?
इत्याह---स चेति । सम्बन्धिशब्दो नियतमेव
प्रतियोगिनमुपस्थापयति, तद्यथा---मातरि वर्तितव्यं पितरि
शुश्रूषितव्यमिति, न चोच्यते---स्वस्यां मातरि स्वस्मिन्पितरीति,
अथ च सम्बन्धादेतद् गम्यते---यस्य या माता तस्यामिति, यो यस्य
पिता तस्मिन्निति । पूर्वपदम्, उतरपदमिति च
सम्बन्धिशब्दावेतौ---पूर्वपदमपेक्ष्योतरपदं भवति, उतरपदं
चापेक्ष्य पूर्वपदम् । तत्र सम्बन्धादेतदवगन्तव्यम्---यत्प्रति
पूर्वपदमित्येतद्भवति तत्स्थस्य नियम इति । किञ्च
प्रत्येतद्भवति ? उतरपदम् ।
अयं तर्हि दोषः---ठगःऽ इति नियमस्यैव प्रतिषेधः प्राप्नोति,
तेनैकवाक्यत्वात्, न णत्वस्य, ततश्च संज्ञायाञ्च गान्तरे णत्वं
प्राप्नोति ? अत आह---अग इति । ठगःऽ इति योऽयं प्रतिषेधः स
णत्वस्य, न नियमस्य । अत्र हेतुः--योगविभागेनेति ।
ठ्पूर्वपदात्संज्ञायाम्ऽ इत्येको योगः, ठगःऽ इति द्वितीयः; अनेन च
या च यावती च णत्वप्राप्तिः सा सर्वा प्रतिषिध्यते,
योगविभागसामर्थ्यात् ।
अपरे त्वित्यादि । कथ पुनः समानमेवेत्यवधारणं लभ्यते ? अत
आह---समानग्रहणादिति । ठ्पदेऽ इत्येव वक्तव्यम्,
तत्रापदस्थयोर्निर्मितिनिमितनोर सम्भवात्
पदग्रहणमेकत्वविवक्षार्थं विज्ञायते । एवं सिद्धे यत्समानग्रहणं
क्रियते, तस्यैतत्प्रयोजनं यथैवं विज्ञायेत---समानमेव
यत्पदमिति । तेषामेवं ब्रुवतां विध्यर्थमेतद्विज्ञायत
इत्याह---तेषामिति । विध्यर्थत्वमेवोपपादयति---समासे हीति ।
अथास्मिन्पक्षे खारपायण इत्यत्र कथं णत्वम्, यावता खरपशब्दे
खरशब्दस्यापि पदत्वमस्ति, तत्स्थत्वाद्रेफस्य समानपदस्थत्वमेव न
भवति ? नैष दोषः; यत्र द्वावपि निमितनिमितिनौ समानपदस्थत्वं
व्यभिचरतः, तत्र णत्वाभावः; इह रेफस्य व्यभिचारेऽपि नकारस्य
समानपदस्थत्वाव्यभिचाराण्णत्वं प्रवर्तते ॥
वनं पुरगामिश्रकासिध्रकाशारिकाकोटराग्रेभ्यः ॥ ८।४।४ ॥
ठ्वनम्ऽ इति षष्ठयाः स्थाने प्रथमा । उदाहरणे ठ्वनगिर्योः
संज्ञायाम्ऽ इति पूर्वपदस्य दीर्घत्वम् । अग्रेवणमिति । षष्ठीसमासे
राजदन्तादित्वाद्वनशब्दस्य परनिपातः, ठ्हलदन्तात्ऽ इति सप्तम्या
अलुक्, अथ न संज्ञा ततो राजदन्तादिषु निपादनादलुक् ।
सिद्धे सतीत्यादि । पुरगादिष्वेतदुच्यते, अग्रेशब्दे त्वसंज्ञायां
विध्यर्थमित्याहुः । एतेभ्य एव वननकारस्येति । ठेतेभ्यो
वननकारस्यैवऽ इत्ययं तु नियमो न भवति; दीर्घीच्चारणात् । तद्धि
दीर्घान्तेष्वयं नियगो भवेदिति । न च वनादन्यत्रोतरपदे
दीर्घान्तत्वमेषां सम्भवति, यत्रास्य णत्वं दीर्घान्तेषु व्यावर्त्येत
॥ 
प्रनिरन्तः शरेक्षुप्लक्षाम्रकार्ष्यखदिरपीयूक्षाभ्योऽसंज्ञायामपि ॥
८।४।५ ॥
अत्रादितस्त्रिषु संज्ञायामसज्ञायामप्राप्तं णत्वं विधीयते, कथम् ?
संज्ञायां तावत् ठ्पूर्वपदात्संज्ञायाम्ऽ इत्येतद्यद्यपि नियमार्थम्,
अथापि विध्यर्थम्---उभयथापि अवश्यम् ठ्वनं पुरगाऽ इत्यादिसूत्रं
नियमार्थम्---पुरगादिष्वेव वननकारस्येति, ततश्च
प्रादिष्वप्राप्तिः । असंज्ञायामपि नियमे तावदप्राप्तिः;
संज्ञायामेवेति नियमात् । विधावपि संज्ञायां
विधानादन्यत्राप्राप्तिरेव । शरादिषु त्वोषधिवनस्पतिवाचिषु
संज्ञायामसंज्ञायां चोतरसूत्रेण प्राप्तस्य विकल्पस्यापवादः ।
ठसंज्ञायामपिऽ इत्यनुच्यमाने ठ्संज्ञायाम्ऽ इत्यधिकारातत्रैव स्यात्
। निवर्तिष्यते संज्ञायामिति ? यदि निवर्तते, संज्ञायां न
प्राप्नोति; पुरगादिभ्य एव वननकारस्येति नियमात् । अयं तु
विधिरसंज्ञायां सावकाशः, संज्ञायामपि परत्वादयमेव
विधिर्भविष्यति, ठ्पूर्वत्रासिद्धे नास्ति विप्रतिषेधःऽ,
तस्मादसंज्ञायामपीति वक्तव्यम् । प्रवणम्, निर्वणमिति ।
प्रादिसमासौ । अन्तर्वणमिति । विभक्त्यर्थेऽव्ययीभावः, शरवणादयः
षष्ठीससासाः ॥
विभाषौषधिवनस्पतिभ्यः ॥ ८।४।६ ॥
ठसंज्ञायामपिऽ इत्यनुवर्तते, तेन संज्ञाऽसंज्ञायोर्द्वयोरयं
विकल्पः । अन्ये तु वृतावनुक्तत्वातस्याधिकारं नेच्छन्ति, तेषां
संज्ञाविषये पुरगादिभ्य इति नियमत्वेन भवितव्यम् । यदि
त्विष्यते यत्नान्तरमास्थेयम् । 
इह ये पुष्प्यन्ति फलन्ति च ते वानस्पत्याः; ये फलन्त्येव न
पुष्प्यन्ति ते वनस्पतयः; उभयेऽपि ते वृक्षा इत्यभिधानविदः ।
ततश्च वनस्पतिशब्दोपादानेन णत्वं विकल्प्यमानं
शिरीषवणमित्यत्रैव स्यात्, शिरीषादयो हि पुष्प्यन्ति फलन्ति च,
तस्माद्वृक्षग्रहणं कर्तव्यम्, तदिदमाशङ्कते तावत्---
फली नवस्पतिरित्यादि । फलमेव यस्य न पुष्पं स
वनस्पतिःऊदुम्बरादि, पुष्पोपगा वेतसादयः, फलोपगा
उदुम्बरादयः, उभयोपगा आम्रादयश्च वृक्षाः । अन्तात्यन्तादिसूत्रे
ठ्डोऽन्यत्रापि दृश्यतेऽ इति वचनाडुः । फलपाकेन विनाशो यासा ता
ओषध्यः---शाल्यादयः, लताप्रतानवत्यो मालत्यादयः,
गुल्माःउह्रस्वस्कन्धास्तरवः, बहुकाण्डपत्राः वीरुध इति---यद्यपि
वृक्षवनस्पत्योर्भेदः स्मर्यत इति शङ्कां परहरति---इहाभेदेन
ग्रहणं द्रष्टव्यमिति । अत्र च ठ्लुपि युक्तवद्व्यक्तिवचनेऽ इत्यत्र
भाष्यकारवचनं लिङ्गम् । उक्तं हि तत्र---"व्यक्तिवचन इति किम्,
शिरीषाणामदूरभवो ग्रामः शिरीषाः, तस्य वनं
शिरीषवनमिति---वनस्पतित्वं नातिदिश्यते । यद्यतिदिश्येत,
ठ्विभाषौषधिवनस्पतिभ्यःऽ इति णत्वं प्रसज्येत" इति । यदि चोक्तो
भेद इहाश्रितः स्यात्, शिरीषणामवनस्पतित्वाद्वनस्पतित्वणत्वयोः
प्रसञ्जनं नोपपद्येत ॥
अह्नोऽदन्तात् ॥ ८।४।७ ॥
पूर्वाह्ण इति । अह्नः पूर्वो भाग इति ठ्पूर्वापरऽ इत्यादिसूत्रेण
समासः, ठ्राजाहः सखिभ्यष्टच्ऽ, ठह्नोऽह्न एतेभ्यःऽ इत्य अह्नादेशः ।
निरह्न इति । निर्गतोऽह्न इति प्रादिसमासः, शेषं पूर्ववत् ।
दीर्घाह्नी शरादति । बहुव्रीहिरयम्, तेन टज्न भवति; टज्विधौ
तत्पुरुषाधिकारात् । ठन उपधालोपिनोऽन्यतरस्याम्ऽ इति ङीप्,
ठल्लोपोऽनःऽ । अकारान्तस्य ग्रहणादत्र णत्वं न भवति । यदि तु
नकारस्यायं षष्ठ।ल निर्देअशः स्यात्, अत्रापि णत्वं स्यात् ।
अकारान्तस्य तु ग्रहणं प्रकरणाद्विज्ञायते । सर्वत्र प्रकरणे स्थानी
प्रथमया निदिश्यते---वनम्, वाहनम्, यानमिति ।
यद्वा---युवादिषु पाठादस्य णत्वाभावः । अवश्यकर्तव्यश्च युवादिषु
पाठः; प्रातिपदिकान्तेति विकल्पेन णत्वं मा भूदिति । अन्तग्रहणं
ज्ञापकम्---अत्र प्रकरणे न यत्नमन्तरेण वर्णेनापि
तदन्तविधिर्भवतीति । तेन ठ्रषाभ्याम्ऽ इत्यत्र तदन्तविधिने भवति
॥
वाहनमाहितात् ॥ ८।४।८ ॥
उह्यतेऽनेनेति वाहनमुशकटादि, करणे ल्युट्, अस्मादेव
निपातनादुपधावृद्धिः । आहितमारोपितमुच्यते । यदा बाह्यं
नारोपितं केवलं सन्निहितं तदान न प्राप्नोति, तदापीष्यते ।
यदाह---आहितोपस्थितयोरिति वक्तव्यमिति । न वा
भूतकालस्याविवक्षितत्वात्, स्वामिभावनिवृत्तिपरायां
चोदनायामाहितमिति भूतकालो न विवक्ष्यते,
तेनाहितादाधायिष्यमाणाच्च भविष्यति । केवलं
स्वस्वामिभावविवक्षायामेव न भवति, यथा प्रत्युदाहरणे
उक्तम्---दाक्षिस्वामिकमित्यर्थ इति । दाक्ष्यादयोऽपि यदा वाह्यत्वेन
विवक्ष्यन्ते न स्वामित्वेन, तदा णत्वं भवत्येव ॥
पानं देशे ॥ ८।४।९ ॥
क्षीरं पानं येषामिति । कर्तरि षष्ठी । उशीनरादयः शब्दा
देशद्वारेण पुरुषेषु वर्तन्त इति देशाभिधायिनो भवन्ति ।
दाक्षैइणां पानमिति । अत्रापि कर्मसाधन एव पानशब्दः ॥
वा भावकरणयोः ॥ ८।४।१० ॥
गिरिनद्यादीनामिति । संज्ञायां प्राप्ते,
असंज्ञायामप्राप्ते---इत्युभयत्रविभाषेयमित्याहुः ॥
प्रातिपदिकान्तनुम्विभक्तिषु च ॥ ८।४।११ ॥
माषवापिणाविति । ठ्बहुलमाभीक्ष्ण्येऽ इति णिनिः । माषवापाणीति
। माषान्वपन्तीति ठ्कर्मण्यण्ऽ, ठ्जश्शसोः शिऽ, ठ्नपुंसकस्य झलचःऽ
इति नुम् ।
इह कस्मान्न भवति---गर्गाणां भगिनी गर्गभगिनीति । भगिन्नित्यस्य
प्रातिपदिकस्यान्तो नकार इत्यस्ति प्राप्तिः ? इत्यत
आह---पूर्वपदाधिकारादिति । एतच्च ठ्पूर्वपदात्संज्ञायाम्ऽ इत्यत्रैव
व्याख्यातम् । किमिदानीं नैव भवति---गर्गभगिणीति, भवति
विवक्षान्तरे शास्त्रान्तेरेण नित्यम्, न त्वनेन ? इत्याह---यदा
त्विति । मातृभोगीणवदिति । एतदपि तत्रैव व्याख्यातम् ।
यद्यौतरपदं प्रातिपदिकं गृह्यते माषवापिणीत्यत्र णत्वं न प्राप्नोति,
यदुतरपदं वापिनीति न तस्यान्तो नकारः, यस्य चान्तो नकारो
वापिन्निति न तदुतरपदम् ? अत आह---माषवापिणीत्यादि ।
ठुपपदमतिङ्ऽ इत्यत्रैतद्व्याख्यातम् । ठुतरपदभूतं प्रातिपदिकं
गृह्यतेऽ इत्यत्र ज्ञापकमाह---तथा चेति । कथमेतज्ज्ञापकम् ?
इत्याह---स हीति । अङ्गस्य नुम्विधीयते, ततश्च तद्भक्तो नुम्
तद्ग्रहणेनैव गृह्यते, नोतरपदग्रहणेन । यदि च यत्किञ्चन
प्रातिपदिकं गृह्यएत नोतरपदमेव, ततो नुम्ग्रहणमकर्तव्यमेव
स्यात्; ठ्समासप्रातिपदिकान्तऽ इत्येव सिद्धत्वात् ।
आर्ययूनेति । विशेषणमासः । ठ्श्वयुवमघोनामतद्धितेऽ इति
सम्प्रसारणम् । प्रपक्वानीति । गतिसमासः । अत्र ठ्कुमति चऽ इति
नित्यं णत्वं प्राप्नोति । दीर्घाह्नी शरदिति । अयमपि युवादिषु
द्रष्टव्य इत्युक्तम् ॥
एकाजुतरपदे णः ॥ ८।४।१२ ॥
विकल्पाधिकारनिवृतेविस्पष्टीकरणार्थमिति । अन्यथा
यद्यप्यत्रारम्भसामर्थ्यान्नित्यो विधिः शक्यो विज्ञातुम्, उतरत्र
त्वनुवृत्तिः सम्भाव्येत ॥
कुमति च ॥ ८।४।१३ ॥
अनेकाजुतरपदार्थोऽयमारम्भः । वस्त्रयुगिणाविति । युगशब्दादिनि
कृते पश्चादिन्नन्तेन समासः कर्तव्यः । एवं तर्हि उतरपदस्य
प्रातिपदिकस्यान्तो नकारो भवति; अन्यथा
मातृभोगीणवल्लक्षणान्तरेणैव णत्वं सिद्धं स्यात्, ठ्कौऽ
इत्युच्यमानेऽपि कवर्गमात्रस्योतरपदस्यासम्भवान्मतुबर्थो लभ्यते,
नार्थो मतुपा ? सत्यम्; ठ्कौऽ इत्युच्यमाने
तदादिविधिविज्ञायेत---कवर्गादावुतरपद इति ॥
उपसर्गादसमासेऽपि णोपदेशस्य ॥ ८।४।१४ ॥
ण उपदेशे यस्य स णोपदेशः । प्रनायको देश इति । अत्र
गतिक्रियायोगमात्रमेव प्रति प्रस्योपसर्गत्वम्, न नमतिं प्रति ।
असमासेऽपीति किमिति । विशेषानुपादानादेव
समासासमासयोर्द्वयोरपि भविष्यतिति प्रश्नः ।
पूर्वपदाधिकारादिति । सर्वत्रैवात्र प्रकरणे ठ्पूर्वपदात्ऽ इति
वर्तते, समासे एव पूर्वपदं भवति, तेन समास एव स्यात् ।
तदधिकारनिवृत्तिद्योतनार्थमिति । नानेन
विस्पष्टार्थमसमासेऽपिग्रहणमिच्युते । तथा हि---यद्यप्यस्वरितत्वात्
ठ्पूर्वपदात्ऽ इति निवर्तते, तथाप्यसमासेऽपिग्रहणं कर्तव्यम्,
अन्यथाऽसंज्ञायां समासे न स्यात्; पूर्वपदात्संज्ञायामेवेति
नियमादस्य च विधेरसमासे चरितार्थत्वात् ।
तस्मात्पूर्वपदाधिकारनिवृत्तिद्योतनमुखेन
समासासमासयोर्द्वयोरपि यथा
स्यादित्यसमासेऽपिग्रहणमित्ययमर्थो द्रष्टव्यः ।
नन्वसिद्धमुपसर्गणत्वम्, तस्यासिद्धत्वान्नियमो न भविष्यति, तेन
ठ्पूर्वपदात्ऽ इत्यस्मिन्निवृते न कर्तव्यमसमासेऽपिग्रहणम् ? एवं
तर्ह्येतज्ज्ञापयति---न योगे योगोऽसिद्धः, अपि तु प्रकरणे
प्रकरणमसिद्धमिति । यदा तु ठ्पूर्वपदात्संज्ञायाम्ऽ इति सूत्रं
नियमार्थमिति पक्षः, तदैतदुच्यते । यदा तु विध्यर्थ तदा
नैतदुपपद्यते ॥
हिनुमीना ॥ ८।४।१५ ॥
ठ्हि गतौऽ स्वादिः, ठ्मीञ् हिंसायाम्ऽ क्रियादिः, दीर्घान्तः ।
हिनुमीनाग्रहणए विकृतस्योपसंख्यानम्, इहापि यथा
स्यात्---प्रहिणोति, प्रमिणीतः ? सिद्धं वा स्थानिवत्वात्;
ईत्वगुणयोः स्थानिवद्भावे सति उपातमेव रूपमिति णत्वं
भविष्यति । ननु ठ्पूर्वत्रासिद्धे न स्थानिवत्ऽ ? दोष एवायमस्याः
परिभाषायाः ठ्तस्य दोषः संयोगादिलोपलत्वणत्वेषुऽ इति ।
आनि लोट् ॥ ८।४।१६ ॥
प्रवपाणीति । वपेर्लोट्, ठ्मेर्निःऽ । ठाडुतमस्य पिच्चऽ, प्रयाणीति
याते रूपम् । प्रवपानीति । प्रकृष्टा वपा येषु तानि प्रवपानि ।
आनिलोड्ग्रहणमनर्थकम्; अर्थवद्ग्रहणात्, अर्थवत आनिशब्दस्य
ग्रहणम्, न चैषोऽर्थवान् । अनुपसर्गाद्वा, यत् क्रियायुक्ताः
प्रादयस्तं प्रति गत्युपसर्गसंज्ञे भवतः, न चैतमानिशब्द प्रति
क्रियायोगः, तदन्तं तु प्रति भवति । कथं नैवं विज्ञायते---यस्य
क्रिया यत्क्रिया, यत्क्रियायुक्ता इति ? कथं तर्हि या क्रिया यत्क्रिया
यत्क्रियायुक्ता इति, प्रयोगविषया च क्रिया न क्वचिदसंसृष्टास्तीति
समुदायस्याश्रीयत इति आनिशब्दान्तं समुदायं प्रति क्रियायोगः ।
तत्रायं च सूत्रार्थः---उपसर्गात् परस्यावयवो य
आनिशब्दस्तन्नकारस्य णत्वमिति । तदेवं प्रत्याख्यातं लोड्ग्रहणम्
॥
नेर्गदनदपतपदघुमास्यतिहन्तियातिवातिद्रातिप्सातिवपतिवहतिशाम्यतिचिनोतिदेग्धिषु च ॥ ८।४।१७ ॥
ठ्गामादाग्रहणेष्वविशेषःऽ इति वचनात् ठ्मीनातिमिनोतिदीङम्ऽ
इत्यात्वे कृते यन्मारूपम्, यच्च ठ्मा मानेऽ इति, तेषामपि
ग्रहणप्रसङ्गः ? इत्या शङ्क्याह---माङ्मेङेर्ग्रहणमिष्यत इति ।
इष्टिरेवेयम् । प्रणिष्यतीति । ठोतः श्यनिऽ, ठुपसर्गात्सुनोतिऽ
इत्यादिना षत्वम् । हन्तिप्रभृतयः प्सातिपर्यन्ता अदादयः, ठ्मा माने
चऽ । प्रणिशाम्यतीति । ठ्शमामष्टानां दीर्घः श्यनिऽ ।
स्य्त्यादिषु तिपा निर्देअशो यङ्लुग्निवृत्यर्थः ।
अड्व्यवायेऽपीति । अन्यथाङ्गस्याडुच्यते, विकरणान्तं चाङ्गम्,
सोऽसौ सङ्घातभक्तोऽशक्यो गदादिग्रहणेन ग्रहीतुमिति न स्यात्
। आङ चेति वक्तव्यम्---प्रण्यागददिति । ततर्हि वक्तव्यम् ? न
वक्तव्यम्, ठटकुप्वाङ्नुम्व्यवायेऽ इति वर्तते, तेन
नेर्गदादीनां चाड्व्यवाये च भविष्यति । प्रन्युपगदतीत्यादौ तु
ठ्पदव्यवायेऽपिऽ इति प्रतिषेधादप्रेसङ्गः ॥
शेषे विभाषाऽकखादावषान्त उपदेशे ॥ ८।४।१८ ॥
ठकखादावषान्तेऽ इति चोपसर्गसन्निधापितस्य
धातोर्विशेषणमित्याह---अकखादिरषान्त उपदेशे यो धातुरिति ।
आदिग्रहणं शक्यमकर्तुम्, ठकखे इति वक्तव्यम्,
ठ्यस्मिन्विधिस्तदादावल्ग्रहणेऽ । अन्तग्रहणं तु कर्तव्यम्, असति हि
तस्मिन्न ज्ञायते---केन तदादिविधिः, केन वा तदन्तविधिरिति ।
शेषग्रहणं किम् ? गदादिषु मा भूत् । यदि तेष्वपि स्यात्,
पूर्वयोगो निर्विषयः स्यात्;तस्माच्छेष इति शक्यमवक्तुम् ।
प्रनिपेक्ष्यतीति । ठ्षढो कः सिऽ इति कत्वे कृते सम्प्रत्यषान्तो
भवति । प्रनिचकारेति । ठ्कुहोश्चुःऽ इत्यभ्यासस्य चुत्वे कृते
सम्प्रत्ययं न ककारादिर्भवति । प्रणिवेष्टेति । ठ्व्रश्चऽ इत्यादिषत्वे
कृते सम्प्रति षान्तो भवति, उपदेशे त्वषान्तत्वाण्णत्वं भवति ॥
अनितेः ॥ ८।४।१९ ॥
प्राणितीति । ठ्श्वस प्राणनेऽ, ठन चऽ, रुदादिभ्यस्सार्वधातुकेऽ इतीट्
॥
अन्तः ॥ ८।४।२० ॥
अनितेरन्तस्येति । अनितेः सम्बन्धिनः पदान्तस्य नकारस्येत्यर्थः ।
हे प्राणिति । क्विबन्तात्सम्बुद्धिः, ठ्न ङसिम्बुद्ध्योःऽ इति
नलोपप्रतिषेधः । अन्यत्र तु पदान्तस्य नकारस्य लोपेन
भवितव्यमिति सम्बुद्ध्यन्तमुदाहृतम् । अन्तश्च पदापेक्षो गृह्यत
इति । नानित्यपेक्षः; व्यभिचाराभावात् ।
केचित्वित्यादि । ठनितेरन्तःऽ इत्येकमेव योगं पठन्ति,
समीपवचनं चान्तशब्दमाश्रयन्तीत्यर्थः । किमर्थम् ?
इत्याह---निमितसमीपस्येति । ननु च नास्त्येव स विषयो यत्र
निमितस्य समीपभूतोऽनितेर्नकारः, प्राणितीत्यादावेकादेशे कृते
आकारेण व्यवायः, निरणितीत्यत्राकारेण, तत्कथं
निमितसमीपस्थस्येत्युच्यते ? अत आह---एकवर्णव्यवहितस्येति ।
सामर्थ्यादेकवर्णन व्यवधानमाश्रतमित्यर्थः । न च
प्राणितीत्यत्रैकादेशस्य पूर्वस्माद्विधौ स्थानिवद्भावाद्
वर्णद्वयव्यवायः शङ्कनीयः; पूर्वत्रासिद्धे स्थानिवत्वनिषेधात् ।
ननु चोक्तम्---ठ्तस्य दोषः संयोगादिलोपलत्वणत्वेषुऽ इति ? एवं
तर्ह्यनित्यः पूर्वस्माद्विधौ स्थानिवद्भावः; ठ्निष्ठायां सेटिऽ इति
सेड्ग्रहणात्, एतच्च स्थानिवत्प्रकरण एव व्याख्यातम् । तैरित्यादि
। एकं ह्यन्तग्रहणम्, तच्च सामीप्यार्थं पर्यनितीत्यत्र णत्वव्यावृत्या
चरितार्थम्, ततश्च हे प्राणित्यत्र पदान्तस्येति प्रतिषेधः
प्राप्नोति; तस्मातैद्वितीयमप्यन्तग्रहणमावृत्या तन्त्रेण
वाऽऽश्रयितव्यम् ।
ननु च येऽपि योगविभागं कुर्वन्ति, अवयववचनं
चान्तशब्दमाश्रयन्ति, तेरपि पूर्वसूत्रे सामीप्यवाच्यन्तशब्दः
पठितव्य एव; अन्यथा पर्यनितीत्यत्रापि स्यात् ? अत आह---येषां
त्विति । ते नैकवर्णव्यहितस्यापि णत्वमिच्छन्त्येव,
तस्मान्नार्थस्तेषां पूर्वसूत्रेऽन्तग्रहणेनेत्यर्थः ॥
उभौ साभ्यासस्य ॥ ८।४।२१ ॥
प्राणिणिषतीति । सनि ठजादेर्द्वितीयस्यऽ इति निशब्दस्य द्विवर्चनम् ।
प्राणिणदिति । ण्यन्ताल्लुङ्, च्लेश्चङ्, णिंलोपः, ठ्द्विर्वचनेऽचिऽ
इति स्थानिवद्भावान्निशब्दस्य द्विर्वचनम् ।
पूर्वत्रासिद्धीयमित्यादि । ठ्पूर्वत्रासिद्धीयमद्विर्वचनेऽ इत्यस्मिन्नसति
प्रानिसतीतिस्थिते द्विर्वचनं च प्राप्नोति, णत्वं च, तत्र
णत्वस्यासिद्धत्वात्पूर्व द्विर्वचने कृतेऽभ्यासणकारेण
व्यवायाद्धातुनकारस्य णत्वं न स्यात् । अस्मिंस्तु सति परत्वाण्णत्वे
कृते कृतणत्वस्यैव द्विर्वचने अन्तरेणाप्येतद्वचनं
प्राणिणिषतीत्यादि सिद्धं भवति । यद्येवम्, किमर्थमिदमारभ्यते ?
इत्याह---एतत्विति । शक्यार्थे कृत्याः, इतिकरणो हेतौ ।
तुशब्दोऽवधारणे । यस्मादेतदपवादवचनमेतदर्थं नैव
शक्यमाश्रयितुम्, तस्मादेतदारभ्यते । अयमभिप्रायः---अस्य
वचनस्यानित्यत्वज्ञापनार्थमिदमारभ्यत इति । तेन---ठौजढदित्यत्र
ढत्वादीनामसिद्धत्वात् हत् इत्येतद् द्विरुच्यतेऽ---इत्युपपन्नं भवति
।
अथ ठुभौऽ इति किमर्थम्, यावताभ्यासनकारस्य पूर्वेणैव णत्वं
सिध्यति, आरम्भसामर्थ्याद्धातुनकारस्य व्यवायेऽप्यनेन भविष्यति ?
सत्यम्; व्यवहितस्य सिध्यति, अनन्तरस्य तु तक्रकौडिन्यन्यायान्न
स्यादिति ठुभौऽ इत्युच्यते ॥
हन्तेरत्पूर्वस्य ॥ ८।४।२२ ॥
हन्तेरित्यवयवषष्ठी, अत्पूर्वो यस्मादिति बहुव्रीहिः,
नकारोऽन्यपदार्थः । यद्यपि नकारविशेषणानि प्रथमया
निद्दिश्यन्ते---अन्तः, उभाविति, तथापीह षष्ठ।ल निर्द्देशः कृतः ।
इदं हि न्याय्यं व्यतिक्रमोऽल्पः । प्रहण्यत इति । भावे, कर्मणि वा
लट् । प्रघ्नन्तीति । ठ्गमहनऽ इत्युपधालोपः, ठ्हो हन्तेःऽ इति
कुत्वम् । अत्र ठ्कुव्यवायेऽ इति प्रसङ्गः । प्राघानीति । ठ्चिण्
भावकर्मणोःऽ इति चिण् ।
श्तिपा निर्देअशो धातुनिर्देअशार्थ एव, न
यङ्लुग्निवृत्यर्थः---प्रजङ्घनीति । अत्र हि चुत्वे कृते जकारेण
व्यवायादेव न भविष्यति ॥
वमोर्वा ॥ ८।४।२३ ॥
पूर्वेण नित्ये प्राप्ते विकल्पः ॥
अन्तरदेशे ॥ ८।४।२४ ॥
ठन्तः शब्दस्याङ्किविधिणत्वेषूपसंख्यानम्ऽ इत्युपसर्गसंज्ञाया
भावाद् ठ्हन्तेरत्पूर्वस्यऽ इति सिद्धे देशप्रतिषेधार्थं वचनम् ।
अन्तर्हननो देश इति । अधिकरणे ल्युट् ॥
अयनं च ॥ ८।४।२५ ॥
अन्तरयणमिति । अयेः, इणो वा ल्युटि रूपम् । ठ्कृत्यचःऽ इति सिद्धे
इदमपि देशप्रतिषेधार्थं वचनम् ॥
च्छन्दस्यृदवग्रहात् ॥ ८।४।२६ ॥
अवगृह्यतेउविच्छिद्य पठ।ल्ते इत्यवग्रहः, ऋच्चासाववग्रहश्च ऋदवग्रहः ।
ऋकाराद्, अवग्रहात्, पूर्वपदात्---इति तिस्रोऽपि समानाधिकरणाः
पञ्चम्यः । तत्र ऋकारमात्रस्य पूर्वपदस्यासम्भवादृकारेण
तदन्तविधिः---अवग्रहणभूतो य ऋकारस्तदन्तादिति ।
संहिताधिकाराच्च संहिताकाल एतेषां णत्वम्; पदकाले चावग्रहः
क्रियते, तेनावग्रहयोगयत्वादृकारोऽवग्रह इत्युक्तः, न तु
तद्दशापन्नः । तथा चावग्रहं दर्शयता णत्वं न प्रयुक्तम् ।
अनवगृह्यमाणादिति । अनवग्रहयोग्यादित्यर्थः । अपदादिति । पदे
ह्यवग्रहः क्रियते, पदमत्र विच्छिद्यत इति दर्शनाय ॥
नश्च धातुस्थोरुषुभ्यः ॥ ८।४।२७ ॥
धातौ तिष्ठतीति धातुस्थो रेफः, षकारश्च । ऊरु इति
स्वरूपग्रहणम्, षु इति कृतषत्वस्य सुञो ग्रहणम्, न
सप्तमीबहुवचनस्य; तेन इन्द्रो धता गृहेषु न इत्यत्र न भवति ।
नसिति नासिकादेशस्यास्मदादेशस्य च सामान्येन ग्रहणम्,
ततोऽत्रास्मदादेश एव कार्यी; तस्यैव धातुस्थादिभ्यः परस्य
सम्भवात्, उतरसूत्रे तूभयोः कार्यित्वम् । रक्षा ण इति । रक्षेति
लोण्मध्यमपुरुषैकवचनान्तम्, ठ्द्व्यचोऽतस्तिङ्ःऽ इति दीर्घः ।
शिक्षा ण इति । शिक्षतिर्दानकर्मा च्छन्दसि । उरुणस्कृधीति । कृञो
लोट्, सेर्हिः ठ्श्रुशृणुपृकृवृभ्यश्च्छन्दसिऽ इति हेर्धिरादेशः,
ठ्कः करत्ऽ इत्यादिना विसर्जनीयस्य रुत्वम् । अभीषु ण इति । ठिकः
सुञिऽ इति दीर्घः । एवमूषु ण इत्यत्रापि ॥
उपसर्गाद्वहुलम् ॥ ८।४।२८ ॥
न सम्प्रति क्रियायोगाभावात् प्राद्यौपलक्षणमुपसर्गग्रहणम् । प्रण
इत्यस्मदो नसादेशः, प्रणस इति बहुव्रीहिः, ठुपसर्गाच्चऽ इत्यच्
समासान्तः, नासिकायाश्च नस्भावः ।
उपसर्गादनोत्पर इति पाठान्तरम्, उपसर्गात्परस्य नसो नकारस्य
णत्वं भवति, ओतः परस्य ओकारे वा न भवतीत्यर्थः ।
उभयथाप्यतिव्याप्त्यव्याप्तिसम्भवाद्व्याख्यात एव पाठो
वृत्तिकारेणाश्रितः ॥
कृत्यचः ॥ ८।४।२९ ॥ 
कृत्स्थो यो नकार अच उतर इत्यनेनाच इति नकारस्येदं
विशेषणम्, न कृत इति दर्शयति । यदि हि कृत एतद्विशेषणं
स्यात्, प्रापणमित्यादौ न स्यात्, ठ्न
भाभूपूकमिगमिष्यायिवेपाम्ऽ इत्यत्र च कम्यादीनां
प्रतिषेधोऽनर्थकः स्यात् । अनमानेत्यादि ।
सम्भवोदाहरणदर्शनपरम्, न परिगणनम्; अन्यस्यासम्भवात् । अन
इति । योरनादेशः । मान इत्यागतमुक, शानजादिः ।
तव्यदादिसूत्रविहितोऽनीयः, ठाक्रोशे नञ्यनिःऽ। ठ्सुप्यजातौ
णिनिःऽ, आवश्यके णिनिः । निष्ठादेशः ठ्रदाभ्याम्ऽ इति विहितः ।
प्रहीण इति । ठ्घुमास्थाऽ इत्यादिना ईत्वम् ।
प्रमग्नः, प्रभुग्न इति । ठोदितश्चऽ इति निष्ठानत्वम् । निर्विण्णस्येति
। अचः परः कृत्स्थो नकारो न भवतीति वचनम् । तत्र परस्य नस्य
णत्वम्, पूर्वस्य ष्टुअत्वम् ॥
णेर्विभाषा ॥ ८।४।३० ॥
ण्यन्ताद्यो विहित इति । एतेन णेरित्यस्य विहितविशेषणत्वं
दर्शयति, प्रयोजनं वृतावेव वक्ष्यते । अपरः
प्रकारः---ठड्व्यवायेऽ इति वर्तते, तेन ण्यन्तस्य
कृतश्चाड्व्यवायेऽपि णत्वस्याभ्यनुज्ञानात् ण्यन्तात्परः
कृदित्येवमाश्रीयमाणेऽपि प्रयाप्यमाणित्यादौ यकारव्यवायेऽपि
णत्वसिद्धिरिति ॥
हलश्चेजुपधात् ॥ ८।४।३१ ॥
प्रकोपणमिति । ठ्कुप क्रोधनेऽ । प्रेहणम्, प्रोहणमिति । ठीह
चेष्टायाम्ऽ, ठूह वितर्केअऽ। अत्र ठ्कृत्यचःऽ इति णत्वं नित्यमेव
भवति ।
कथं पुनरसत्यादिग्रहणे हलादिरिति लभ्यते ? अत
आह---इजुपधस्येति । इजुपधस्य हलन्तत्वाव्यभिचारात्
सामर्थ्यादादिविशेषणं हल्ग्रहणमित्यर्थः ॥
इजापेः सनुमः ॥ ८।४।३२ ॥
हल इति वर्तत इति । प्रयोजनमुतरत्र वक्ष्यति । ननु
तत्रादिविशेषणं हल्ग्रहणम्, अन्तविशेषणेन चेहार्थः । अत
आह---तेनेति । इजादेर्हलादित्वासम्भवात्सामर्थ्यम् । प्रङ्खणमिति
। ठिखि गत्यर्थःऽ, इदित्वान्नुम् ।
ननु चात्रानुस्वारे कृते नायं सनुम्को भवति, काममत्र
स्थानिवद्भावात् सिद्ध्यति---प्रम्भणमिति, अत्र त्वादित एव नुम्
भवतीत्यत्र न सिद्ध्यति, औत्पतिको हि तत्र नकारः; प्रेन्वनमित्यत्र
च प्राप्नोति, यत्र नुमेवाविकृतः श्रूयते; तस्मादिहापि
नुम्ग्रहणमनुस्वारोपलक्षणार्थं व्याख्येयम् । नक्षत्रदर्शनन्या
येनेष्टविषये सर्वत्र भविष्यति, अनिष्टे च न भविष्यति, एवं च
कृत्वा नियमार्थतोपपद्यते; अन्यथा प्रेन्वनमित्यत्र विध्यर्थता
सम्भाव्येत । न च ठट्कुप्वाङ्नुम्व्यवायेऽपिऽ इत्येतेन सिद्धिः,
तत्रापि नुम्ग्रहणस्यानुस्वारोपलक्षणत्वात् । ननु ठ्कृत्यचःऽ
इत्यनेनैव सिद्धे नार्थोऽनेन ? अत आह---सिद्धे सतीति ।
प्रमङ्गनमिति । मगिरपि गत्यर्थ एव । प्रमङ्कनमिति पाठे
मण्डनार्थः ।
ननु च कैमर्थ्यान्नियमो भवति, विधेयं नास्तीति कृत्वा, इह चास्ति
विधेयम्, किम् ? ण्यन्ताद्विभाषा प्राप्ता, तत्र नित्यं णत्वं विधेयम्
? अत आह---हलैत्यधिकारादिति । ननु चणिलोपे कृते ण्यन्तोऽपि
हलन्तो भवति, ततः किम् ? सत्यपि हलधिकारे विध्यर्थता
सम्भवति ? नैतदस्ति; विहितविशेषणस्याश्रयणात् । एतदेव
ह्यभिप्रेत्य वृत्तिकारेणोक्तम्---ठ्हलन्ताद्धातोर्यो विहितःऽ इति ॥
वा निंसनिक्षनिन्दाम् ॥ ८।४।३३ ॥
ठ्णिसि चुम्बनेऽ ठ्णिक्ष रोपणेऽ, णिदि कुत्सायाम्ऽ
णोपदेशत्वादेतेषां नित्ये णत्वे प्राप्ते विकल्पः ॥
न भाभूपूकमिगमिप्यायीवेपाम् ॥ ८।४।३४ ॥
पूग्रहणेन पूञोग्रहणमेष्टव्यमिति । इष्टिरेवेयम् । ण्यन्तानां
चेति । ण्यन्तस्याधात्वन्तरत्वान्न प्राप्नोतीति वचनम्, किञ्च
ण्यन्तेष्वस्य प्रवृतौ पक्षेऽनुवाददोषप्रसङ्गः; ठ्णेविभाषाऽ इत्येव
पक्षे निवृतेः सिद्धत्वात् ॥
षात् पदान्तात् ॥ ८।४।३५ ॥
निष्पानम्, दुष्पानमिति । ठिदुदुपधस्य चऽ इति विसर्जनीयस्य
षत्वम्, अत्र ठ्कृत्यचःऽ इति प्रसङ्गः । सर्पिष्पानमिति । कर्मणि
षष्ठयाः समासः । यजुष्पानमिति । ठ्कर्तृकरणे कृता बहुलम्ऽ
इति समासः । उभयत्रापि ठ्नित्यं समासेऽनुतरपदस्थस्यऽ इति षत्वम्,
अत्र ठ्पानं देशेऽ ठ्वा भावकरणयोःऽ इति प्राप्तिः ।
पदे अन्त इति । ठ्सप्तमीऽ इति योगविभागात्समासः । सुसर्पिष्केणेति
। शोभनं सर्पिरस्येति बहुव्रीहिः, कप्, ठिणः षःऽ इति षत्वम् ।
नायं पदे परतः पूर्वमवस्थितस्यान्तो भवति । पदस्य त्वन्तो
भवति; ठ्स्वादिषुऽ इति पदसंज्ञाया विधानात्, ततश्च
षष्ठीसमासेऽत्रापि प्राप्नोति । कथं
पुनर्ज्ञायते---सप्तमीसमासोऽयमिति ? अन्तग्रहणात्; अन्यथा
वर्णग्रहणे सर्वत्र तदन्तविधिरित्येव षकारन्तात् पदादिति लभ्यते
॥
नशेः षान्तस्य ॥ ८।४।३६ ॥
प्रनष्ट इति । ठ्मश्जिनशोर्झलिऽ इत्यागतस्य नुमः ठनिदिताम्ऽ इति
नलोपः, व्रश्चादिषत्वम् । । नशेरशः । । अशकारान्तस्य नशेरिति
वक्तव्यम्, न तु षान्तस्येति, इहापि यथा स्यात्---प्रनङ्क्ष्यतीति,
ठ्षढोः कः सिऽ इति कत्वं भवति । ततर्हि तथा वक्तव्यम् ?
नेत्याह---अन्तग्रहणमिति । षकारेण नशेर्विशेषणात् ठ्षन्तस्यऽ इति
सिद्धे पुनरन्तग्रहणसामर्थ्याद्यः सम्प्रति षान्तो यश्च भूतपूर्वः, तस्य
भवति प्रतिषेधः ॥
पदान्तस्य ॥ ८।४।३७ ॥
हे करिन्नित्याद्यप्युदाहरणम् ॥
पदव्यवायेऽपि ॥ ८।४।३८ ॥
माषकुम्भवापेनेति । अत्र केचिदाहुः---यदा माषाणां कुम्भो
माषकुम्भः, तस्य वाप इति पक्रिया, तदा ठुतरपदत्वे
चापदादिविधौऽ इति प्रत्ययलक्षणप्रतिषेधात्
पदत्वाभावान्निषेधाप्रवृतेर्भवितव्यमेव णत्वेन, तस्मात् कुम्भस्य
वापः कुम्भवापः, माषाणां कुम्भवापो माषकुम्भवाप इति
प्रक्रियाश्रयेणोदाहरणमिति । अत्र ठ्कुमति चऽ इति प्राप्तिः ।
प्रावनद्धमिति । ठुपसर्गादसमासेऽपिऽ इत्यवशब्दव्यवायेऽपि
ठड्व्यवायेऽ इति प्राप्तिः । प्रगान्नयाम इति । च्छन्दस्ययं व्यवहितः
प्रयोगः । गामिति द्वितीयान्तेन पदेन व्यवायः ।
पदव्यवायेऽतद्धित इति । योऽयं पदव्यवाये प्रतिषेधः, स तद्धिते
यत्पदं तत्र न भवतीति वक्तव्यमित्यर्थः । आद्रगोमयेणेति । ठ्गोश्च
पुरुषेऽ इति मयट्, तत्र परतो गोशब्दः ठ्स्वादिषुऽ इति पदम् ॥
क्षुभ्नादिषु च ॥ ८।४।३९ ॥
क्षुभ्ना---इति स्वरूपग्रहणम्, न धातुग्रहणम्, तेन
क्षोभणमित्यादौ णत्वं भवत्येव । क्षुभ्नीतः, क्षुभ्नन्तीति । अत्र
त्वाल्लोपयोः स्थानिवद्भावादेकदेश विकृतस्यानन्यत्वाद्वा णत्वं
न भवति । नृन्नमयतीति नृनमः । हरिनन्दीति ताच्छीलिको णिनिः
। हरिनन्दनः, गिरिनगरमिति षष्ठीसमासौ । नरीनृत्यत इति ।
ठ्रीगृदुपधस्य चऽ । तृप्नोतीति । च्छन्दसि व्यत्ययेन श्नुः ।
परिनर्तनम्, परिगहनमिति । प्रादिसमासौ । परिनन्दनमिति ।
गतिसमासः । शरनिवेशादयो दर्भानूपान्ताः षष्ठीसमासाः ।
आचार्यभोगीनः, आचार्यानीति । अत्रैवास्यप्रतिषेधः; आचार्येण,
आचार्याणमित्यादौ तु भवत्येव । क्षुभ्नादिराकृतिगण इति ।
चकारोऽनुक्तसमुच्चयार्थ एवमेवार्थं सूचयति ॥
स्तोः श्चुना श्चुः ॥ ८।४।४० ॥
अत्र सन्निपात इत्यध्याहार्यम् । वृक्षश्शेते इति । ठ्वा शरिऽ इति पक्षे
विसर्जनीयस्य सकारः । मज्जतीति । ठ्झलां जश् झशिऽ इति सकारस्य
दकारे कृते तस्य चुत्वम्---जकारः । असिद्धत्वं तु जश्त्वस्य न
भवति; ठ्न मु नेऽ इत्यत्र नेति योगविभागात् । तथा च भृज्जतीनां
ङ्तीइति निर्देअश उपपद्यते ।
इह सकारतवर्गौ कार्यिणौ द्वौ, निमिते अपि द्वे एव---शकारचवर्गौ,
ततश्च साम्यात्संख्यातानुदेशः प्राप्नोति ? इत्याशङ्क्याह---शादिति
प्रतिषेध इति । श्चुनेति तृतीयानिर्देअशः पूर्वभूतेनापि योगे
यथा स्यात्---यज्ञः, याच्ञेति । सप्तमीनिर्देअशे तु ठ्तस्मिन्निति
निर्दिष्टे पूर्वस्यऽ इति परभूतेनैव योगे स्यात् ॥
ष्टुअना ष्टुअः ॥ ८।४।४१ ॥
अट्टतीत्यादि । ठत्ट अतिक्रमणहिंसयोःऽ, ठद्ड अभियोगेऽ,
तकारदकारोपधयोरेतयोर्गणपाठः क्विबन्तयोः
संयोगान्तलोपे कृते तकारदकारयोः श्रवणार्थः, ठ्न न्द्राः
संयोगादयःऽ इति प्रतिषेधोऽप्यड्डतेर्भवति । इहापि
तृतीयानिर्देअशः पूर्वभूतेनापि योगे ष्टुअत्वं यथा स्यात्,
यथा---द्रोढेअति । अत्रापि ठ्तोः षिऽ इति प्रतिषेधान्निमितिनिमितयोः
संख्यातानुदेशो न भवति ।
न पदान्ताट्टोरनाम् ॥ ८।४।४२ ॥
ठनाम्ऽ इति षष्ठीबहुवचनस्यागतनुट्कस्य प्रतिषेधः ।
श्वलिट्साय इति । धुडभावपक्षे सकारस्य ष्टुअत्वं प्राप्नोति ।
धुट्पक्षे तु चर्त्वस्यासिद्धत्वातस्यैव धकारस्येति ।
ईट्टे इति । ठीड् स्तुतौऽ, अदादिरनुदातेत् ।
षडधिका नवतिः षण्णवतिः । षण्णां नगराणां समाहारः षण्णगरी ॥
तोः षि ॥ ८।४।४३ ॥
ठ्षिऽ इति सप्तमीर्निर्देअशात् पूर्वभूतेनापि सन्निपाते
भवत्येवलोष्टा, पेष्टेति ॥
शाअत् ॥ ८।४।४४ ॥
प्रश्नः, विश्न इति । ठ्यजयाचऽ इत्यादिना नङ्, ठ्च्छवोः
शूडनुनासिके चऽ इति च्छकारस्य शकारः । ठ्सर्वे विधयश्च्छन्दसि
विकल्प्यन्तेऽ इति तैतिरीयके नायं प्रतिषेधो
भवति---अयोऽश्ञाति । तत्रापि काठके भवत्येव---ब्रह्मचारिणे
प्रश्नान् प्रोच्य प्रजिघाय । स्वाध्यायब्राह्मणे च भवतीति सकलं
भद्रमश्नुते ॥
यरोऽनुनासिकेऽनुनासिको वा ॥ ८।४।४५ ॥
ठ्पदान्तात्ऽ इत्यनुवृतं षष्ठ।ल्न्तं विपरिणम्यते । वाङ्मयमिति ।
ठ्नित्यं वृद्धशरादिभ्यःऽ इति मयट् ॥
अचो रहाभ्यां द्वे ॥ ८।४।४६ ॥
अर्चयतेर्घञ्, कुत्वम्, अर्क्कः । मर्चिः सौत्रो धातुः, तस्मात्
ठिण्भीकापाशल्यतिमर्चिभ्यः कन्ऽ, ठ्चोः कुःऽ इति
कुत्वम्---मर्क्कः । अत्राकारादनन्तरो रेफः, तस्मादपि ककारः ।
एवमुतरेष्वपि द्रष्टव्यम् ॥
अनचि च ॥ ८।४।४७ ॥
अनच्परस्येति । अचोऽन्योऽनच्, स परो यस्मात्सोऽनच्परः । अनेन
पर्युदासो दशितः, किं प्रयोजनम् ? न किञ्चित्, प्रत्युत दोष एव,
अवसाने न सिध्यति---वाक्क, अच्सदृशस्य वर्णान्तरस्याभावात्,
प्रतिपतिगौरवप्रसङ्गात्पर्युदास आश्रितः । पक्षान्तरे हि
विशेषप्रतिषेधात् सामान्येन विधिरनुमेयः स्यादिति गौरवम् ।
उल्क्का, वल्म्मीक इति । लकारो यण्, ककारमकारौ यमौ ।
स्त्थालीति सकारः शर, थकारः खय् । वत्स्सादिषु
तकारककारपकाराः खयः, सकारषकारौ शरौ ।
अवसाने इति । पर्युदासाश्रयणादिदमारब्धम् । प्रसज्यप्रतिषेधे तु
परस्य निमितस्यानाश्रयणाद् ठ्वाऽ इत्यधिकारात्सिद्धम् ॥
नादिन्याक्रोशे पुत्रस्य ॥ ८।४।४८ ॥
पुत्रादिनीति । ताच्छील्ये णिनिः ।
तत्परे चेति । स आदिनीशब्दो यस्मात्परस्तत्रापि परतः
पुत्रशब्दस्य द्विर्वचनं न भवति---पुत्राश्च पौत्राश्च पुत्रपौत्राः,
तानतुं शीलमस्याः पुत्रपौत्रादिनी । अन्ये तु ठ्तत्परे पुत्रशब्देऽ
इति व्याचक्षाणाः पुत्रपुत्रादिनीत्युदाहरन्ति, तत्र पुत्रस्य
पुत्रमतीति विग्रहः ।
वा हतजग्धपर इति । हतजग्धं च तत्परं चेति विशेषणसमासः,
राजदन्तादित्वात् परशब्दस्य परनिपातः । पुत्रहतीति । पुत्रो
हतोऽनयेति बहुव्रीहिः, ठस्वाङ्गपूर्वपदाद्वाऽ इति ङीष् ।
खयो द्वितीया इति । ठ्खयःऽ इति षष्ठी । द्वितीया इति । वर्गेषु
खकारादयः ॥
शरोऽचि ॥ ८।४।४९ ॥
आदर्श इति । दृशेरधिकरणे घञ् । दर्श इति । अत्राप्यधिकरणे घञ्
। विपरीतलक्षणा चेयम्---न दृश्यतेऽस्मिंश्चन्द्रमा इति दर्श इति ॥ 
त्रिप्रभृतिषु शाकटायनस्य ॥ ८।४।५० ॥
इन्द्र इत्यादौ नकारदकारयोर्द्विर्वचनाभावः । भ्राष्ट्रमिति ।
ठ्दीर्घादाचार्याणाम्ऽ इत्यस्यासिद्धत्वात् । त्रिप्रभृतिष्वयमेव
प्रतिषेधो भवतीति मन्यते ॥
सर्वत्र शाकल्यस्य ॥ ८।४।५१ ॥
अत्रिप्रभृत्यर्थोऽयमारम्भः ॥
दीर्घादाचार्याणाम् ॥ ८।४।५२ ॥
दात्रमित्यादौ ठनचि चऽ इति प्राप्तिः ॥
झलां जश् झशि ॥ ८।४।५३ ॥
उदाहरणेषु भ-घ-धानां ब-ग-दाः ॥
अभ्यासे चर्च ॥ ८।४।५४ ॥
चिखनिषतीति । खनेः सन्, द्विर्वचनम्, ठ्कुहोश्चःऽ इति
चुत्वम्---च्छकारः, तस्य चर्त्वम्---चकारः । टिठकारयिषतीति ।
ठकारमाचष्ट इति णिच्, टिलोपः, सन्, ठकारस्य टकारः ।
तिष्ठासतीति । ठ्शूर्पूर्वाः खयःऽ इति थकारस्य शेषः, तस्य चर्त्वं
तकारः ।
प्रकृतिश्चां प्रकृतिचर इति । जश्त्वबाधनार्थं
पर्जन्यवल्लक्षणप्रवृत्या प्रकृतिरूपाश्चरः स्थानिनाऽभिन्नरूपा
भवन्तीत्यर्थः । एतच्चान्तरतमपरिभाषया लभ्यते ।
प्रकृतिजशां प्रकृतिजश इति । व्याख्यातम् । डिड।ल् इति । डीङे लिटि
द्विर्वचने ठेरनेकाचःऽ इति यण् ॥
खरि च ॥ ८।४।५५ ॥
युयुत्सत इति । युधेः सन्, धकारस्य तकारः । आरिप्सते, आलिप्सत
इति । रभिलभ्योः ठ्सनि मीमाघुऽ इत्यादिना अच इस्, ठ्स्कोः
संयोगाद्योःऽ इति सलोपः, भकारस्य पकारः ॥
वावसाने ॥ ८।४।५६ ॥
ठ्झलां जशोऽन्तेऽ इति नित्ये जश्त्वे प्राप्ते चर्त्वं विधीयते,
वावचनात् पक्षे सोऽपि भवति ॥
अणोऽप्रगृह्यस्यानुनासिकः ॥ ८।४।५७ ॥
ठणःऽ इति पूर्वेण णकारेण प्रत्याहरः । अग्नी, वायू इति ।
ठीदूदेत्ऽ इति प्रगृह्यसंज्ञा ॥
अनुस्वारस्य ययि परसवर्णः ॥ ८।४।५८ ॥
शङ्कितेत्यादि । ठ्शकि सङ्कायाम्ऽ, ठुच्छि उञ्छेऽ, ठ्कुडि दाहेऽ,
ठ्टुअनदि समृद्धौऽ, ठ्कपि चलनेऽ, इदत्वान्नुम्, ठ्नश्चापदान्तस्य झलिऽ
इत्यनुस्वारः, तस्य ककारादिषु परतो यथासंख्यं परसवर्णा
वर्गपञ्चमाङ्कारादयः ।
कुर्वन्ति, कृषन्तीत्यत्र झेरन्तादेशे नकारस्य णत्वं प्राप्नोति,
तत्कस्मान्न भवति ? इत्याह---इहेति । णत्वमनुस्वारात्पूर्वं न भवति,
यस्माण्णत्वस्यासिद्धत्वात् पूर्वमनुस्वार एव क्रियते, पश्चादपि न
भवति, अनुस्वारस्थानिकस्यास्य परसवर्णस्य णत्वे कर्तव्ये
असिद्धत्वात् । परसवर्णेनेति । परसवर्णार्थेन शास्त्रेणेत्यर्थः ।
एवमित्यादि । अनुस्वारीभूतो णत्वमतिक्रामतीति भाष्ये यदुक्तं
तदेवमुक्तप्रकारेणेत्यर्थः ॥
वा पदान्तस्य ॥ ८।४।५९ ॥
तङ्क्थमित्यादि । ककारादिषु परतो ङ्कारादयः क्रमेण भवन्ति ॥
तोर्लि ॥ ८।४।६० ॥
अत्र तकारस्य शुद्धो लकारः, नकारस्यानुनासिकः ॥
उदः स्थास्तम्भोः पूर्वस्य ॥ ८।४।६१ ॥
परसवर्ण इति समस्तमपि सवर्णग्रहणमिह निष्कृष्य सम्बद्ध्यते ।
उत्थातेति । सकारस्य पूर्वसवर्णस्तकारः । अन्ये तु
बाह्यप्रयत्नसाम्यात् थकारमिच्छन्ति । तत्र तखाराद्वयस्य श्रवणम् । न
च पूर्वस्य चर्त्वम्; तत्र कर्तव्येऽस्य पूर्वसवर्णस्यासिद्वत्वात् ।
रोगे चेति वक्तव्यमिति । इदमविशेषेण च्छन्दसि, भाषायां च ॥
झयो होऽन्यतरस्याम् ॥ ८।४।६२ ॥
उदाहरणेषु हकारस्य महाप्राणस्य सोष्मणो घोषवतस्तादृश एवं
घकारादयश्चतुर्था भवन्ति ॥
शश्छाएऽटि ॥ ८।४।६३ ॥
शश्छाएऽमीतीति । अटीत्यपनीयामीति वक्तव्यमित्यर्थः ।
तच्छ्लोकेन, तच्छ्मश्रुणेति अत्र लकारमकारपरस्यापि
शकारस्य भवति ॥
हलो यमां याम लोपः ॥ ८।४।६४ ॥
द्वौ यकाराविति । एकः ठ्संज्ञायां समजऽ इत्यादिना विहितस्य क्यपः
सम्बन्धी, द्वितीयः ठयङ्यि क्ङितिऽ इत्ययङदेशस्य । क्रमजस्तृतीय
इति । क्रमःउआनुपूर्वी, ततो जातः क्रमजः, स च पुनः ठनचि चऽ इति
द्विर्वचनेन सम्पादितः । तकारात्पर एको यकार इति ।
ठ्दित्यदित्यादित्यऽ इत्यादिना विहितस्य ण्यस्य सम्बन्धी । द्वौ
यकाराविति । एकोऽदितिशब्दात्परस्य ण्यस्य सम्बन्धी, द्वितीय
आदित्यशब्दात् ।
अन्नमिति । भवत्यं नकारो यम्, यम्परश्च, न तु हलः परः ।
अर्ध्यमिति । ठ्पादार्घाभ्यां चऽ इति तादर्थ्ये यत्, भवत्ययं
घकारोरेफाद्धलः परोयम्परश्च, न तु यम् । शार्ङ्गमिति ।
श्रृङ्गस्य विकार इत्यण्, ऋकारस्य रपरा वृद्धिः, अत्र ङ्कारो यम्
भवति हलख्च परः, न तु यम्परः । ननु च बहिरङ्गा वृद्धिः,
ततः किम् ? हलः परो न भवति ? लोपोऽपि बहिरङ्गः;
अनेकनिमितापेक्षत्वात् ।
झरो झरि सवर्णे ॥ ८।४।६५ ॥
त्रयस्तकारा इति । ठच उपसर्गातःऽ इत्याकारस्य तकारः, तकारस्यापि
चर्त्वं तकारः; एकः प्रत्ययसम्बन्धी, ठनचि चऽ इति द्विर्वचने
क्रमजश्चतुर्थः । चत्वारस्तकारा इति । पूर्वोक्तास्त्रयः, चतुर्थो
रुच्छब्दसम्बन्धी, पञ्चमो द्विर्वचनेन सम्पादितः ।
मरुच्छब्दस्योपसंख्यानसामर्थ्यादिति । एतच्च
ठ्मरुच्छब्दस्योपसंख्यानम्ऽ इत्यत्रैव प्रतिपादितम् ।
शार्ङ्गिन्निति । भवत्ययं ङ्कारो हलः परः झरि सवर्णे परतः, न
त्वयं झरिति न लुप्यते । प्रिययञ्च्ञेति । प्रियाः पञ्चास्येति
बहुव्रीहिः, ठ्वा प्रियस्यऽ इति
प्रियशब्दपूर्वनिपातस्तृतीयैकवचनम्, अल्लोपः, नकारस्य
श्चुत्वम्---ञकारः । भवत्ययं चकारो हलः परः स्वयं च झर्
सवर्णे च परतः, न तु ञकारो झरिति न लुप्यते । ननु
चाल्लोपस्य स्थानिवत्वादनन्तरो न भवति सवर्णः,
तत्किमेतन्निवृत्यर्थेन ठ्झरिऽ इत्यनेन ? इत्यत आह---अल्लोपस्येति ।
तर्प्तेति । ठ्तृप प्रीणनेऽ, पकारस्य तकारः स्थानेभेदात्सवर्णो न
भवति । ननु च निमितानां कायिणां च संख्यासामान्यादिह
संख्यातानुदेशे सति नैव तप्तेत्यत्र लोपः प्राप्नोति,
तत्किमेतन्निवृत्यर्थेन सवर्णग्रहणेन ? अत
आह---सवर्णग्रहणसामर्थ्यादिति । न हि यथासंख्येऽसवर्णे झरस्ति,
यद्व्यावृत्यर्थं सवर्णग्रहणं स्यात् । शिण्ढि, पिण्ढैइति । ठ्शिष्लृ
विशेषणेऽ, ठ्पिष्लृ सञ्चूर्णनेऽ---रुधादी, लोट्, सेर्हिः,
ठ्श्नसोरल्लोपःऽ, हेर्धिः, ठ्झलां जश् झशिऽ इति षकारस्य डकारः,
ठ्नश्चापदान्तस्य झलिऽ इत्यनुस्वारः, तस्य परसवर्णो णकारः,
धकारस्य ष्टुअत्वम्---ढकारः, अनेन डकारस्य ढकारे लोपः ॥
उदातादनुदातस्य स्वरितः ॥ ८।४।६६ ॥
गार्ग्यः, वात्स्य इति । ठ्गर्गादिभ्यो यञ्ऽ, ञित्वादाद्यौदातत्वम्,
शेषनिघातः, तस्य स्वरितः । पचति, पठतीति । शप्तिपावनुदातौ,
धातुस्वरः, शबकारस्य स्वरितत्वम् ।
ठ्तित्स्वरितम्ऽ इत्यस्यानन्तरमिदं वक्तव्यम्, एवं हि स्वरितग्रहणं न
कर्तव्यं भवति ? अत आह---अस्येति । यदि तत्र क्रियेत, ठनुदातं
पदमेकवर्जम्ऽ इत्येतत्प्रवर्तेत । इह तु करणे न प्रवर्ततेः
स्वरितस्यासिद्धत्वात् । तेन द्वयोरप्युदातस्वरितयोः श्रवणं भवति
॥
नोदातस्वरितोदयमगार्ग्यकाश्यपगालवानाम् ॥ ८।४।६७ ॥
उदातस्वरितावुदयौ यस्मादिति बहुव्रीहिः । उदयशब्दः
प्रत्येकमभिसम्बध्यते, यदाह---उदातोदयस्येति । उदयशब्दः
परशब्देन समानार्थः प्रातिशाख्येषु प्रसिद्धः । तत्रशब्दो
लित्स्वरेणाद्यौदातः, क्वशब्दः ठ्किमोऽत्ऽ इत्यत्प्रत्ययान्तस्तित्स्वरितः ।
उदातस्वरितपरस्येति वक्तव्य इति । एतदप्युपलक्षणम्,
उदातस्वरितयोरित्येव वक्तव्यमिति, इत एव परशब्दार्थलाभात् ।
मङ्गलार्थमिति । उदयशब्दोच्चारणमेव मङ्गलम् । णङ्गलादीनि
हि शास्त्राणि प्रथन्ते, मङ्गलमध्यानि मङ्गलान्तामि च
वीरपुरुषाणि च भवन्ति आयुष्मत्पुरुषाणि च । इह चादौ
वृद्धिशब्दः, मध्ये शिवशब्दः---ठ्शिवशमरिष्टस्य करेऽ इति, अन्ते
चायमुदयशब्दः ॥
अ अ ॥ ८।४।६८ ॥
एकोऽत्र विवृतः, परः संवृतः, द्वावप्यविभक्तिकौ, यो विवृतस्स
स्थानी, यः संवृतः स आदेशः ।
किमर्थमकारस्याकारो विधीयते ? इत्याह---इहेति । कार्यार्थमिति ।
तत्पुनः कार्यमकारस्य दीर्घप्लुताभ्यां सवर्णसंज्ञा, अन्यथा
प्रयत्नभेदान्न स्यात्, ततश्च ह्रस्वोऽकारो गृह्यमाणो दीर्घप्लुतौ न
गृह्णीयात् । तत्र चदोषः---ठकः सवर्णे दीर्घःऽ, इहैव
स्याद्---ऐन्द्राग्नमिति, इह न स्यात्---दण्डाढकमिति ।
तस्मादेवमादिकार्यार्थमकार इह शास्त्रे विवृतः प्रतिज्ञायते, तत्र
यदीयं प्रत्यापतिर्न क्रियेत, तदा तस्य तथाभूतस्यैव प्रयोगः
स्यात्, स मा भूदिति प्रत्यापतिरिह क्रियते ।
इह स्थान्यकारो विवृतोऽण्त्वात् सवर्णानां ग्राहक इति
दीर्घप्लुतयोरपि स्थाने संवृतोऽकारः प्राप्नोति, आदेशस्त्वकारः
संवृतोऽण् न भवतीति सवर्णानां ग्राहको न प्राप्नोति,
भाव्यमानत्वात्; ततश्च यद्गुणः संवृत उच्चारितः, तद्गुण
एवाष्टादशभेदभिन्नस्यापि अवर्णस्य प्राप्नोति ?
इत्याशङ्क्याह---दीर्घप्लुतयोश्चेति । इष्टिरेवेयम् ।
यद्वा---तपरनिर्देअशात्सिद्धम्, ठदऽ इति सूत्रं कर्तव्यम्, तत्र तः
परो यस्मादिति पूर्वोऽकारस्तपरः, तात्परस्तपर इति द्वितीयः,
ततश्च स्थान्यकारो दीर्घप्लुतौ न ग्रहीष्यति, आदेशस्त्वनणपि
गुणान्तरयुक्ताÄस्तत्कालान् ग्रहीष्यति । एकशेषनिर्देअशो वायं
द्रष्टव्यः । अत्र षड् मात्रिका अकाराः स्थानिनो निर्दिश्यन्ते, आदेशा
अपि षडेव, तत उभयत्रैकशेषः, तत्र षण्णां स्थानिनां
निर्देअशसामर्थ्यात् स्थानिभिर्दीर्घप्लुतौ भिन्नकालौ न गृह्यएते । ततः
षण्णां स्थानिनां स्थाने षडादेशाः संवृता यथासंख्यं भवन्तीति
सर्वेष्टसिद्धिरिति शम् ॥
इति श्रीभट्टहरदतमिश्रविरचितायां पदमञ्जर्यामष्टमस्याध्यायस्य
चतुर्थः पादः