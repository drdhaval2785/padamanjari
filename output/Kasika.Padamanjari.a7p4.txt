काशिकावृतिः---६
अथ सप्तमाध्याये चतुर्थः पादः
णौ चङ्युपधाया ह्रस्वः ॥ ७।४।१ ॥
ठ्णौऽ इत्यङ्गापेक्षया परसप्तमी, ठ्चङ्ऽ ईति ण्यपेक्षया ।
उदाहरणेषु कृहृलूपूभ्यो णिच्, लुङ्, चङ्, णिलोपः, ह्रस्वत्वम्,
द्विर्वचनम् । तत्र णौ कृतं स्थानिवद्भवतीति कृ इत्यादि
धातुरूपं द्विरुच्यते, कृ हृ इत्येतयोरुरदत्वम्, ठ्सन्वल्ल्घुनिऽ
इति सन्वद्भावादित्वम् । इतरयोरपि ठोः पुयण्ज्यपरेऽ
इतीत्वम् । सर्वत्र ठ्दीर्घो लघोःऽ इति दीर्घः । अत्रेति ।
अनन्तरोदाहृतेषु । परत्वादिति । चङीति
द्विर्वचनस्याशिश्रयदित्यादिरवकाशः, ह्रस्वस्य तु
कृतद्विर्वचनमवकाशः; अकृते तु द्विर्वचने विप्रतिषेधः । तत्र कृते
द्विर्वचनमिति । ततश्च सन्वद्भावे कर्तव्ये ह्रस्वत्वं न
स्थानिवद्भवति; अभ्यासस्यादिष्टादचः पूर्वत्वादिति भावः ।
चोदयति---इह त्विति । माङ्प्रयोग आड् मा भूदिति ।
नित्यत्वादिति । द्विर्वचनं हि कृतेऽपि ह्रस्वत्वे प्राप्नोति,
अकृतेऽपि, ततश्च तदेव स्यातत्र को दोषः ? इत्यत आह---तथा
सतीति । परिहरति---नैष दोष इति । ओणेरिति । ठोणृ
अपनयनेऽ इत्यस्य ऋदित्करणं एतत्प्रयोजनम्---ऋदितो नेति
प्रतिषेधो यथा स्यात् । यदि चात्र द्विर्वचनं स्यात्,
ऋदित्करणमनर्थकं स्याद्, द्विर्वचने कृते पररूपेण
व्यवहितत्वादेव ह्रस्वत्वं न भवष्यिति, पश्यति
त्वाचार्यः---द्विर्वचनाद् ह्रस्वत्वं बलीय इति, तत ओणिमृदितं
करोति । णाविति किमिति । ह्रस्वश्रुत्या अच्परिभाषोपस्थानादच
उपधाया ह्रस्वेन भाव्यम् । न चाण्यन्तानां चङ् उपिधा ह्रस्वभाविनी
सम्भवति, न हि श्रिद्रुस्नुधेट्श्वीनामजुपधा । कमिगुप्योस्तु ह्रस्व
एवोपधा, ततश्च चङ् यिः प्रत्ययस्तस्मिन्नुपधाया ह्रस्वो भवति स च
णिरेव, तत्र णावन्तरङ्गत्वाद् वृद्ध्यादिषु कृतेषु उपधाया ह्रस्व
इति सिद्धमिष्टमिति प्रश्नः । इतरः---यथाश्रुतसम्बन्धसम्भवे चङ् यिः
प्रत्यय इत्यध्याहारो न युक्त इति वचनादन्तरङ्गमपि वृद्ध्यादिकं
बाधेतेति मत्वाऽऽह---चङ्युपधाया इति । ह्रस्वः स्यादिति । ननु च
ऊकारस्य ह्रस्वः, तस्मिंश्च कृते बाधितत्वान्मा भूद् वृद्धिः, गुणस्तु
केनचिदबाधितत्वाद्भविष्यति, ततोऽवादेशे सिद्धमलीलवदिति ?
नैतदस्ति; गुणस्य वृद्ध्या बाधितत्वाद् वृद्धेश्च ह्रस्वेनेति
भ्रष्टावसरस्य गुणस्य कुतः पुनः प्रवृतिरित्युवङ् प्रसज्येत । अस्तु
वा तत्र गुणः, दोषान्तरमाह---अदीदपदित्यत्रेति । यदा तु
चङ्परनिर्ह्नासे स्थानिवत्वनिषेधः, तदा वृद्ध्यावादेशयोः
कृतयोः पुकि च णिलोपस्य स्थानिवद्भावाभावाच्चङ् यिदङ्गं
तस्यैवोपधा ह्रस्वभाविनी सम्भवतीति णाविति न वक्तव्यम् ।
सूत्रकारेण स्थानिवत्वनिषेधो न कृत इति ठ्णौऽ इत्युक्तम् ।
चङीति किमिति । मितां ह्रस्वविधानादनेन णौ सर्वत्र ह्रस्वो न
भविष्यति, प्रयोगदर्शनाच्चेष्टतो व्यवस्थाश्रयिष्यते इति प्रश्नः ।
इतरः---नान्तरेण वचनमिष्टानिष्टविभागः सुज्ञान इति
मत्वाऽऽह--कारयति, हारयतीति । किञ्च---मितां ह्रस्ववचनम्
ठसिद्धवदत्राभात्ऽ इत्येतदर्थं स्यात् । उपधाया इति किमिति ।
ह्रस्वश्रुत्या ठचःऽ इत्युपतिष्ठते, तत्र विशेषणविशेष्यभावे
कामचारादङ्गेनाज्विशष्यते, अङ्गस्य यत्र तत्र स्थितस्याचो ह्रस्वो
भवति, तेनोपधायास्तावत्सिद्धं ह्रस्वत्वमिति प्रश्नः ।
इतरोऽप्यतिप्रसङ्गमुदाहरति--अचकाङ्क्षदिति । ननु ठ्णौऽ
इत्यनेनाचं विशेषयिष्यामः---णौ परतोऽङ्गस्य योऽजिति, तत्र
सामर्थ्यादकवर्णव्यवधानमवश्यम्भावित्वादाश्रयिष्यते ?
इत्याह---तदेतदिति । उतरार्थमिति । ठ्लोपः
पिबतेरीच्चाभ्यासस्यऽ---उपधाया यथा स्यादन्तस्य मा
भूदित्येवमर्थमवश्यमुपधाग्रहणं कर्तव्यम् ।
यद्यौतरार्थमुपधाग्रहणम्, तत्रैवं कर्तव्यम् । यद्येवम्, तत्रैव
क्रियताम् ? अत आहतदिहापीति । आल्लोपः पिबतेरिति ।
एवमुच्यमानेऽन्तरङ्गमपि युकमनवकाशत्वादाल्लोपो बाधते,
उपधाग्रहणे त्वन्तरङ्गत्वाद्यौकि कृते आकारस्य उपधाया लोप इति न
कश्चद् दोषिः । तस्मादुतरार्थमुपधाग्रहणम् । अपर
आह---इहार्थमप्युपधाग्रहणम्, अन्यथा णावनन्तरस्य ह्रस्वो
विधीयमानोऽन्तरङ्गमपि वृद्ध्यादिक वाधित्वा लूऐ अत् इति
स्थिते उकारस्यादेशः प्राप्नोति, नैष दोषः; यदयम्
ठ्नाग्लोपिशास्वृदिताम्ऽ इति प्रतिषेधे शास्ति,
तज्ज्ञापयति---नान्त्यस्येव ह्रस्वत्वमिति ।
णौ णिच्युपसंख्यानमिति । णौ परतो यो णिस्तस्मिन्नित्यर्थः ।
णेणिचीति पाठे ण्यन्तात्परे णिचि विहित इत्यर्थः । वादितवन्तं
प्रयोजितवानिति । लुङे भूतकालत्वात्प्रयोजितवानिति
भूतकालेन विग्रहः । वादितवन्तमित्यत्र तु कथम्, यद्यसौ
वादितवान् कथं प्रयुक्तिः, कुर्वतो हि प्रयुक्तिः करिष्यतो वा, न
तु कृतवतः ? न ब्रूमः---प्रयुक्तिकालापेक्षयात्र भूतकालत्वमिति, कि
तहि ? यथाशब्दप्रयोगकालपेक्षया । प्रयोजितवानित्यत्र भूतकालत्वं
तदपेक्षयैव प्रयोज्यव्यापारस्यापीति । अवीवददिति ।
वदेर्ण्यन्ताण्णिचि लुङदि । किं पुनः कारणं न सिध्यति ? अत
आह---योऽसाविति । स्थानिवद्भावे हि सति यश्चङ्परो णिर्न
तत्रोपधा ह्रस्वभाविनी, यत्रोपधा ह्रस्वभाविनी न स चङ्परः;
द्वितीयेन णिचा व्यवहितत्वात् । तेन चेति । णिलोपेन ।
अग्लोपित्वादिति ।
ननु च ण्यन्ताण्णिचि विहिते णिलोपश्च प्राप्नोति, ठचो ञ्णितिऽ
इति वृद्धिश्च, तत्र लोपः शब्दान्तरे प्राप्तेरनित्यः, वृद्धेस्तु लोपे
कृतेऽत्यन्ताप्राप्तिरित्युभयोरनित्ययोः परत्वाद् वृद्धौ
कृतायामैकारस्य लोपः, तन्नाग्लोप्यङ्ग भवति ? एवं तहि
यदग्लोपिनां नेति प्रतिषेधं शास्ति, तज्ज्ञापयति---वृद्धेर्लोपो
बलीयानिति; अन्यथा सर्वत्राको वृद्धौ
कृतायामैकारौकारयोर्लोपः, न त्वकः । नैतदस्ति ज्ञापकम्; यत्र
वृद्धावपि कृतायामगेव लुप्यते
तदर्थमेतत्स्यात्---राजनमतिक्रान्तवान्नत्यरराजत्, यतहि
प्रत्याहारग्रहणं करोति; अन्यथाल्लोपिनां नेत्येव ब्रूयात् ?
एतदपि नास्ति ज्ञापकम्; स्वामिनमाख्यदसस्वामत्,
गोमुचमाख्यदजुगोमत्, प्रावृषमाख्यदपप्रावत्,
यादृशमाख्यदययादत्--इत्येवमाद्यर्थमेतत्स्यात् । अत्राहुः---णिजत्र
नास्ति; अनभिधानात् ! एतच्च भाष्यकारेण
ज्ञापकत्वसमर्थनादवसितमिति । यत्र तर्ह्यभिधानमङ्गीकृतं
तद्रथमेतत्स्यात् ठ्विन्मतोर्लुक्ऽ---भास्वन्तमाख्यत् अबभासत् ?
नैतत्प्रत्याहारग्रहणस्य प्रयोजनम्, अकार एव ह्यत्र मतुपो लुप्यते ।
यत्र तर्हि विनो लुक्---स्रग्विणमाख्यदसस्रजत् ? अत्रापि नोपधा
ह्रस्वभाविनी । तस्मात्प्रत्याहारग्रहणं ज्ञापकमिति स्थितमेतत् ।
एवमपि हरिकल्योरत्वनिपातनं सन्वद्भावप्रतिषेधार्थमिति
यदुक्तं तेनैद्विरुध्यते । तथा हि---असत्यप्यत्वनिपातने वृद्धिं
बाधित्वा इकारस्य लोपे सति नैव सन्वद्भावस्य प्रसङ्गः ।
तस्मादग्लोपित्वादिति नायं स्वपक्षः, परमतेन त्वेतदुक्तं
द्रष्टव्यम् ॥
भाष्यस्याप्येवमेवात्र निर्वाहो दृश्यतां बुधैः ।
विपर्यये तूच्यमाने युक्तिः काचिन्न दृश्यते ॥
एवं च पटुअमाख्यत् बलिमाख्यत् अपीपटत्, अबीबलदिति भवति ।
यथा त्वत्र भाष्यं तथा अपपटत्, अबबलदिति भवतीत्यलमियता ।
उपसंख्यानं प्रत्याचष्टे---ण्याकृतिनिर्देअशात्सिद्धमिति । आकृतिरत्र
जातिर्निर्द्दिश्यते---चङ्परा या ण्याकृतिर्जातिस्तत्रेति । ततश्च
सत्यपि स्थानिवत्वे ण्याकृतेरेवत्वाद्यश्चङ्परो णिः स एव पूर्वः,
यश्च पूर्वः स एव चङ्पर इति सिद्धं ह्रस्वत्वम् ।
यदप्युक्तम्---ठग्लोपित्वात्ऽ इति, तदपि न; आकृतिनिर्द्देशे हि
ह्रस्वस्य न ण्याकृतिनिमितत्वेनाश्रीयते । तत्र गोबलीवर्दन्यायेन
तस्या ण्याकृतेरन्यस्याको लोपः प्रतिषेधविषयत्वेनाऽऽश्रीयते इति
सर्वमवदात् ॥
नाग्लोपिशास्वृदिताम् ॥ ७।४।२ ॥
यत्र णौ परतोऽग्लोपस्तदिहाग्लोपि गृह्यते ।
दीव्यतिप्रभृतेर्नायं निषेधः शास्वृदिद्ग्रहात् ॥
शक्यः शासिग्रहोऽकर्तुमृदिदेष पठिष्यते ।
ऋशासू अनुशिष्टावित्येवमेके प्रचक्षते ॥
वदन्त्यन्ये तु सूत्रेऽस्मिन् शासिं निरनुबन्धकम् ।
पठन्तः प्रतिषेधोऽस्य यङ्लुक्यपि भवेदिति ॥
तत्र स्थानिवद्भावादपि सिद्धमिति । स्थानिवद्भावे हि सति
ह्रस्वभाविन्युपधा न सम्भवति । हलचोरादेशे तु न सिद्ध्यतीति ।
यथा ठ्सुधातुरकङ् चऽ इति
समुदायस्यादेशत्वेऽवयवस्यानादेशत्वादणो रपरत्वं न
भवति---सौधातकिरिति, तथा समुदाये
स्थानिन्यवयवस्यास्थानित्वादजादेशत्वाभावान्नास्ति स्थानिवद्भावः ।
इह त्वग्लोपिग्रहणसामर्थ्यात् समुदायलोपोऽप्यग्लोप आश्रीयते ॥
भ्राजभासभाषदीपजीवमीलपीजामन्यतरस्याम् ॥ ७।४।३ ॥
ठ्भ्राज दीप्तौऽ, ठ्भासृ दीप्तौऽ, ठ्भाष व्यक्तायां वाचिऽ भौवादिकाः;
ठ्दीपि दीप्तौऽ, दैवादिकः, सर्वेऽनुदातेतः; ठ्जीव प्राणधारणेऽ
भौवादिकः; ठ्मील निमेषणेऽ, ठ्पीड अवबाधनेऽ---चुरादी ।
भ्राजभासोरित्यादि । अवश्यमनयोरनुदातोऽनुबन्ध आसङ्क्तव्यः,
ऋकारानुरोधस्त्वपाणिनीय इत्युच्यते । ऋकारानुबन्धे प्राप्ते
विभाषा, वर्णान्तरे त्वप्राप्ते विभाषेति । ऋकारानुरोधे
फलविशेषाभावादपाणिनीयत्वम् ।
काण्यादीनामिति । काणिवाणिराणिहेठिलोपिप्रभृतयः काण्यादयः ।
आदिशब्दः । प्रकारे ॥
लोपः पिबतेरीच्चाभ्यासस्य ॥ ७।४।४ ॥
अपीप्यदिति । ननु च परत्वान्नित्यत्वादुपधालोपे कृते,
अनच्कत्वाद् द्विर्वचनं न प्राप्नोति ? अत आह---उपधालोपे कृत इति
। उपधाया एव पर्यायेणेत्वं मा भूदिति अभ्यासस्य ग्रहणम् ।
आकारलोपेनाङ्गस्याग्लोपित्वाल्लघुनश्च परस्यासम्भवात्
ठ्सन्वल्लघुनिऽ इतीत्वदीर्घत्वयोरभावादीत्वविधिः । तिपा निर्देअशो
यङ्लुग्निवृत्यर्थः ॥
तिष्ठतेरित् ॥ ७।४।५ ॥
अतिष्ठिपदिति । णौ कृतस्येत्वस्य स्थानिवद्भावात् स्थाशब्दस्य
द्विर्वचनम्, सन्वद्भावादभ्यासस्येत्वम् । तिपा निर्देअशः पूर्ववत्
॥
उरृत् ॥ ७।४।७ ॥
उपधाया ऋवर्णस्येति । अथ अर्तेर्धातोर्ग्रहणं कस्मान्न भवति, मा
भवानर्पिपद् इति यथा स्यादिति ? तपरकरणात् । तद्धि दीर्घेऽपि
स्थानिनि ह्रस्व एव यथा स्यादिति । हररारामपवाद इति । ठ्कृत
संशब्दनेऽ---इत्यस्य ठृत इद्धातोःऽ इतीत्वं प्राप्नोति, ठ्वृतु वर्तनेऽ
इत्यादीनां गुणः, ठ्मृजेर्वृद्धिःऽ---ते च रपराः सन्त हररारो
भवन्ति । अचिकीर्तदिति । णौ कृतमपीत्वं न स्थानिवद् भवति ।
यत्र द्विरुक्ते परभागस्याद्योऽजवर्णस्तत्र स्थानिवत्वम् । तथा च ठोः
पुयण्ज्यपरेऽ इति ज्ञापकमप्येतादृशमेव । ननु चान्तरङ्गा
इररारः, णिज्मात्रापेक्षत्वात्; ऋकारस्तु बहिरङ्गः, स हि
पश्चाद्भाविनं चङ्मपेक्षते, तत्कथं तेनैते बाध्यन्ते ? अत
आह---वचनसामर्थ्यादिति । यद्यन्तरङ्गत्वादिररारः स्युः,
व्यर्थमेवेदं वचनं स्यात् ।
तपरकरणमित्यादि । असति तस्मिन्यत्र स्थानी
दीर्घस्तत्रान्तरतम्याद्दीर्घ एव स्यात् । ननु भाव्यमानोऽण् सवर्णान्न
गृह्णाति, तत्कथं दीर्घस्य प्रसङ्गः ? अत आह---न चायमिति । असति
तपरकरणे इति भावः । कथमभाव्यमानः ? अत आह---आदेशान्तरेति ।
अयमभिप्रायः---प्राप्तप्रतिषेधस्य प्रतिप्रसवे सम्भवति नापूर्वविधानं
युक्तमिति तावन्न्यायः, ततश्चासति तपरकरणे
आदेशान्तराणामिररारां निवृत्यर्थं
यथावस्थितमृवर्णस्वरूपमेवाभ्यनुज्ञायेत । सम्भावने लिङ्,
सम्भवति च सवर्णग्रहणे सति स्वरूपाभ्यनुज्ञानम् । तत्र
स्वरूपमेवाभ्यनुज्ञायतामिति सवर्णग्रहणं स्यात्, तपरकरणे तु
सति स्वरूपाभ्यनुज्ञानं न सम्भवति, अतो भाव्यमानत्वसम्पतये
तपरकरणमिति । प्रायेण तु अभ्यनुज्ञायते इति उडन्तं पठ।ल्ते, न
तत्र समीचीनोऽर्थः; क्रियमाणानुवादे हि लड् भवति । अन्ये तु
व्याचक्षते---आदेशान्तरनिवृत्यर्थ स्वरूपमेवाभ्यनुज्ञायत
इत्येवमापद्येतेति ॥
दयतेर्दिगि लिटि ॥ ७।४।९ ॥
अवदिग्य इति । ठ्देङ् रक्षणेऽ, ङित्वादात्मिनेपदम्, ठेरनेकाचःऽ
इति यण् ।
न तु दयेत्यस्येति । ठ्दय दानगतिरक्षणेषुऽ इत्यस्य । तस्य
लिट।लम्विहित इति । ठ्दयायाससश्चऽ इत्यनेन ।
दिग्यादेशेन द्विर्वचनस्य बाधनमिष्यत इति । नाप्राप्ते
तस्मिन्नस्यारम्भात् । ननु दयतेः प्राप्तं द्विर्वचनं बाध्यताम्,
दिग्यादेशस्य तु स्थानिवद्भावेन द्विर्वचनं प्राप्नोति, तत्कथं
बाध्यते, न हि तस्मिन्नाप्राप्ते तस्यारम्भः ? उच्यते; बाध्यबाधकभावे
हि द्वेतम्---लक्ष्यं वा लक्षणेन बाध्यते, लक्षणं वा तेनेति । तत्राद्ये
पक्षे स्यादेतच्चोद्यम्, द्विर्वचनशास्त्रस्याबाधितत्वात्; द्वितीये तु
द्विर्वचनशास्त्रमेवास्मिन् विषये दिग्यादेशशास्त्रेण बाधितमिति
कृतेऽपि दिग्यादेशे नास्ति द्विर्वचनस्य प्रसङ्गः । यद्येवम्,
ठस्तर्भूःऽ---बभूव, अत्र द्विर्वचनं न स्यात्, अनवकाशा हि विधयो
बाधका भवन्ति, सावकाशश्चायम्, कोऽवकाशः ? भविता, भवितुम्;
यस्तर्हि लिट।लेव विधीयते--ठ्चक्षिङ्ः ख्याञ्ऽ, ठ्वा लिटिऽ इति, तत्र
द्विर्वचनं न प्राप्नोति---आचख्यौ ? नैष दोषः; आर्धधातुके
लिटीति विषयसप्तमी, ततश्च द्विर्वचननिमितस्य लिट उत्पतेः
प्रागेव ख्याञादेशः, पश्चाल्लिटि परतो द्विर्वचनम् । इह तु
परसप्तम्याश्रयणान्नाप्राप्ते द्विर्वचने दिगिरारभ्यमाणस्तद् बाधते ।
एवमन्यत्रापि, यत्र बाधो नेष्यते तत्र लक्ष्य बाधो वक्तव्यः,
विषयसप्तमी वाश्रयणीया ॥
ऋतश्च संयोगादेर्गुणः ॥ ७।४।१० ॥
सस्वरतुरित्यादि । ठ्स्वृ शब्दोपतापयोःऽ, ठ्ध्वृ हूर्च्छनेऽ, ठ्स्मृ
चिन्तायाम्ऽ । अत्र परत्वाद् गुणे कृते पश्चाद् द्विर्वचनमिति
गुणविधानसमये संयोगादित्वमङ्गस्य । यद्वा---द्विर्वचने
हलादिशेषे कृते साम्प्रतिकासम्भावाद्
भूतपूर्वसंयोगादित्वमाश्रित्य गुणः ॥
प्रतिषेधविषय इति । थलि, उतमे णलि णित्वाभावपक्षे च
सामान्यलक्षणो नैव गुणः सिद्धः---सस्वर्थ, अहं किल सस्वर ।
वृद्धिविषये तर्हि परत्वादयमेव गुणः प्राप्नोति ?
तत्राह---वृद्धिविषये त्वित्यादि । गुणस्यावकाशः---सस्वरतुः, णिति
वृद्धेरवकाशः---कारकः, हारकः; सस्वारेत्यादौ वृद्धिविषये
पूर्वविप्रतिषेधः । ननु च परत्वाद् गुणेऽपि कृते तस्मिन् ठत
उपधायाःऽ इति सिद्धम् ? सत्यम्; परिहारान्तरं त्विदं
द्रष्टव्यम्---तपरकरणं निर्देअशार्थम् । दीर्घस्य तु
आतस्तरुरित्यादावुतरसूत्रेण गुणो भवत्येव । न च तस्या अपि
प्राप्तेः संयोगादिषु तपरकरणसामर्थ्याद्व्यावृतिः;
निर्देअशार्थतया तस्योपपतेः ।
संयोगादेरित्यादि । अङ्गस्यासंयोगादित्वाद्वचनम् । उपधाग्रहणं
देशविशेषोपलक्षणम्, अल्मात्रस्योपधासंज्ञाविधानात्
संयोगस्योपधात्वासम्भवात्, संयोगावयवे वा संयोगशब्दो
वर्तते, उपधात्वं तु मुख्यम् । सञ्चस्करतुरिति । ठ्सम्पर्युपेभ्यः
करोतौ भूषणेऽ, ठडभ्यासव्यवायेऽपिऽ इति सुट् । यदि
संयोगोपधग्रहणं क्रियते, नार्थः संयोगादिग्रहणेन; इहापि
सस्वरतुः, सस्वरुरिति ठ्संयोगोपधस्यऽ इत्येव सिद्धम् ?
भवेत्सिद्धम्---सस्वरतुः, सस्वरुरिति; इदं तु न
सिद्ध्यति--सञ्चस्करतुः, सञ्चस्करुरिति, किं कारणम् ?
बहिरङ्गलक्षणत्वात्---बहिरङ्गः सुट्, अन्तरङ्गो गुणः । कथं
सुटो बहिरङ्गत्वम् ? अत आह---अत्र हीति । अत्र दर्शने
साधनाभिधायी लिट् तावद्भवति, ततश्च तावत्येव निमितमस्तीति
गुणः प्राप्नोति, सुट् तु पश्चादुपनतमुपसर्गमपेक्षत इति
बहिरङ्गः, तेनासौ गुणे कर्तव्येऽसिद्ध इति असंयोगोपधत्वाद्
गुणो न स्यात् । सस्वरतुरित्यादौ च सावकाशं वचनम् ।
संयोगादिग्रहणे तु क्रियमाणे
संयोगोपधग्रहणस्यानन्यार्थत्वादसिद्धत्वं बाध्यत इति गुणसिद्धैः ।
अवश्यं च सुटो बहिरङ्गत्वमेषितव्यमित्याहएवं च कृत्वेति ।
ठ्सुट्कात्पूर्वःऽ इत्यत्रोक्तम्---कात्पूर्वग्रहणं
सुटोऽभक्तत्वज्ञापनार्थमिति, इह तु भाष्यकारपक्षावलम्बनेन
भक्तत्वेऽपि परिहार उक्त इति न विरोधः ॥
ऋच्च्छत्यृताम् ॥ ७।४।११ ॥
ठृच्च्छ गत्यादिषुऽ । अर्तेरप्यत्र प्रश्लेषः, यदाह--ऋ इत्येतस्येति ।
एतच्च बहुवचननिद्देशादवसीयते । ऋवर्णस्य ग्रहणं तु न भवति;
ऋकारान्तानां पऋतग्ग्रहणात् । किमर्थ पुनरतिः प्रश्लिष्यते ?
आरतुः, आरुरिति यथा स्यात् । अन्यथा ऋ अतुस्, ऋ उस् इति स्थिते
द्विर्वचनम्, उरदत्वं च बाधित्वा वार्णत्वात्सवर्णदीर्घत्वम्; तत्र
यद्यभ्यासग्रहणेन ग्रहणम्, उरदत्वं हलादिशेषः, ठत आदेःऽ इति
दीर्घत्वम्, ठातो लोप इटि चऽ,---अतुरुरिति वचनमेव श्रूयेत ।
अथ धातुग्रहणेन ग्रहणम् ? तत ऋकारान्तत्वाद् गुणे कृते अरतुः,
अरुरिति रूपं स्यात् । तथा क्वसौ गुणे कृते अरित्यस्य द्विर्वचनम्,
हलादिशेषः, ठत आदेःऽ, सवर्णदीर्घत्वम्, ठ्वस्वेकाजाद्घसाम्ऽ
इतीट्---आरिवानिति भवति ।
ऋच्च्छतेरलघूपधत्वाद् गुण इति । अन्तरङ्गत्वात् ठ्छे चऽ इति तुकि
कृते ठ्संयोगे गुरुऽ इति ऋकारो गुरुर्भवति, न च लघुः,
नाप्युपधा । आञ्तां त्विति । सूत्रवदत्राप्यर्तिप्रश्लेषः । वृद्धिविषये
त्विति । अस्तु वा परत्वाद् गुणः, ठत उपधायाःऽ इति सिद्धमिति
परिहारान्तरम् ॥
शृदृप्रां ह्रस्वो वा ॥ ७।४।१२ ॥
ठ्शृ हिंसायाम्ऽ, ठ्दृ विदारणेऽ, ठ्पृ पालनपूरणयोःऽ ।
विशशरतुरित्यादि । ठ्न शशददवादिगुणानाम्ऽ
इत्येत्वाभ्यासलोपयोः प्रतिषेधः ।
अथ किमर्थं ह्रस्वो विकल्प्यते, न प्रकृत एव गुणो विकल्प्येत,
गुणाभावपक्षे यणादेशेन विशश्रतुरित्यादिरूपसिद्धिः ? इत्यत
आह---ह्रस्ववचनमित्वनिवृत्यर्थमिति । अन्यथा ठ्वार्णादाङ्ग बलीयःऽ
इति वर्णाश्रयमन्तरङ्गमपि यणं बाधित्वा इत्वं स्यात् ।
केचिदित्यादि । कथं पुनरस्य प्रत्याख्याने
विशश्रतुरित्यादिरूपसिद्धिः ? इत्यत आह---श्रा पाक इत्यादि । ननु
चार्थभेदः ? न इत्याह---अनेकार्था इति । तथा सतीत्यादिना
प्रत्याख्यानं प्रत्याचष्टे । तत्र श्रृणातेः क्वसौ---विश"सर्वानिति,
श्रातेस्तु---विशश्रिवानिति । तस्माद् ह्रस्व एव विकल्पनीय इत्यर्थः ॥
केऽणः ॥ ७।४।१३ ॥
ज्ञकेति । ठ्भस्त्रैषाजाज्ञाऽ इतीत्वप्रतिषेधः ।
गोकेति । ठणिति पूर्वेण णकारेण प्रत्याहारःऽ इति ठ्लण्ऽ इत्यत्र
प्रतिपादितम् । राका, धाकेति, ठ्कृदाधाराचिकलिभ्यः कःऽ ।
कनोऽपीति । सानुबन्धकस्योपलक्षणमेतत्, ठोर्देअशे ठञ्ऽ,
नैषादकर्षुकः ॥
न कपि ॥ ७।४।१४ ॥
बहुकुमारीक इत्यादौ ठ्नद्यःतश्चऽ इति कप् । 
अथात्रास्मिन्प्रतिषिद्धे उपसर्जनह्रस्वत्वं कस्मान्न भवति ? अत एव
प्रतिषेधात् । नायमस्य ह्रस्वस्य प्रतिषेधः, किं तर्हि ? अनन्तरस्य
ठ्केऽणःऽ इत्यस्य । कुत एतत् ? ठनन्तरस्य विधिर्वा भवति प्रतिषेधो
षाऽ इति । एवं तर्ह्याह---अयं कपि ह्रस्वो न भवतीति । यदि
चोपसर्जनहस्वत्वं स्यात्, वचनमिदमनर्थकं स्यात् । अतो
वचनसामर्थ्याद्यच्च यावच्च ह्रस्वत्वं तस्य प्रतिषेधो भविष्यति । अस्ति
वचनस्यावकाशो यत्रोपसर्जनह्रस्वत्वं न प्राप्नोति,
अस्त्रीप्रत्यये---बहुयवागूकः, बहुलक्ष्मीक इति, स्त्रीप्रत्यये
उपसर्जनह्रस्वत्वं स्यादेव ।
तत्राह---गोस्त्रियोरुपसर्जनस्येत्ययमपीति । कुतः ? इत्यत
आह---समासार्थं हीति । ठ्समासान्ताःऽ इत्यत्रान्तशब्दोऽवयववचनः ।
कथं च कप्समासावयवो भवति ? यदि तेन सह समासो भवति ।
कथं च तेन समासो भवति ? यद्यकृत एव समासे
तदर्थादुतरपदात् कब्भवति, पश्चातदन्तेन समासः ।
ननु च कपः पूर्वं सुबन्तम्, तत्कर्थं कबन्तेन समासः ?
वचनात्समासान्तेष्वसुबन्तेन समासः । अपर आह---ठुतरपदे या
विभक्तिस्तस्याश्च या प्रकृतिस्तयोर्मध्ये विकरणवत्समासान्तः,
तन्मध्यपतितस्य तद्ग्रहणेन ग्रहणात्सुबन्तेन समासःऽ इति; एवं
वदतो दोषः; बहुचर्मिकेत्यादौ ठ्प्रत्ययस्थात्ऽ इतीत्वं न स्यात् ।
किं कारणम् ? कात्परः सुप्, ततः परष्टाप्,
यथा---बहुपरिव्राजका मथुरेति । यदि कपि कृते पश्चातदन्तेन
समासः, किमायातम् ? इत्यत आह---स्त्रीप्रत्ययान्तं समासप्रातिपदिकं
न भवतीति । ठ्गोस्त्रियोःऽ इत्यत्र प्रातिपदिकस्येति वर्तते,
स्त्रीप्रत्ययान्तस्य च प्रातिपदिकत्वं समासे सति, न चोक्ते प्रकारे
कपः पूर्वभागस्य समासत्वं प्रातिपदिकत्वं वा समस्ति,
तस्मान्नोपसर्जनह्रस्वत्वमिति ॥
ऋदृशोऽङ् गुणिः ॥ ७।४।१६ ॥
ठृऽ इति वर्णग्रहणम्; व्याख्यानात् । अकरदित्यादौ
ठ्कृमृदॄउहिभ्यश्च्छन्दसिऽ इति च्लेरङ् । असरदिति ।
ठ्सर्तिशास्त्यर्तिभ्यश्चऽ इत्यङ् । अदर्शदिति । ठिरितो वाऽ इत्यङ् ।
गुणग्रहणं किम्, नाकार एवोच्येत---ठृदृशोङ्यःऽ इति ? नैव
शक्यम्; दृशेरन्त्यस्यत्वं स्यात्, गुणग्रहणात्विको भवति । यदि
त्वण् इत्यनुवर्तते, शक्यं गुणग्रहणमकर्तुम् । तथा तु न
कृतमित्येव ॥
अस्यतेस्थुक् ॥ ७।४।१७ ॥
आस्थदिति । ठस्यतिवक्तिख्यातिभ्योऽङ्ऽ ॥
श्वयतेरः ॥ ७।४।१८ ॥
अश्वदिति । ठ्जृस्तम्भुऽ इत्यादिनाङ् ॥
पतः पुम् ॥ ७।४।१९ ॥
अपप्तदिति । लृदित्वादङ् ॥
शीडः सार्वधातुके गुणः ॥ ७।४।२१ ॥
अनुबन्धनिर्देअशो यङ्लुकि मा भूदिति---शेशीतः, शेश्यतीति ।
ठ्शीङ् एःऽ इत्युच्यमाने सानुबन्धकात् षष्ठयुच्चारिता, अनुबन्धश्च
निवृतिधर्मा, तस्य लोपेन निवृतौ प्राप्तायामयमन्यः प्रकारो
विज्ञायेत, नास्य लोपे निवर्तकः, किं तर्हि ? एकार इति । गुणग्रहणं
त्विकं निवर्तयति । ङ्कारस्तु स्वनेनैव हेतुना निवर्तते ।
तस्माद् गुणग्रहणम् ॥
अयङ्यि क्ङिति ॥ ७।४।२२ ॥
शय्यत इति । यक् । शाशय्यत इति । यङ्,
परत्वान्नित्यत्वाच्चायङदेशे कृते द्विर्वचनम् । प्रशय्येति । ल्यप्
॥
उपसर्गाद्ध्रस्व ऊहतेः ॥ ७।४।२३ ॥
ङितोऽसिम्भवादुदाहारणं न प्रदर्शितम् ।
यङ्स्तावदजादित्वादसम्भवः । यासुटोऽपि शपा व्यवधानात् ।
आशिषि तु किदेव यासुट् । एवं चोहतेर्दीर्घप्रयोगनिवृत्यर्थं
वचनम् । समुह्यत इत्यादिकं तु रूपं वहेरेव सम्प्रसारणे कृते
सिद्धम् । अनेकार्थत्वाद्धातूनामर्थभेदोऽप्यकिञ्चित्करः । आ ऊह्यत इति
। नेदं लौकिकं वाक्यं प्रयोगार्हम्, न हि तत्र
धातूपसर्गयोरसंहितास्ति; ठ्संहितैकपदे नित्या नित्या
धातूपसर्गयोःऽ इति स्मरणात् । तस्मादलौकिकेन
प्रक्रियावाक्येनाङ्ः प्रश्लेपः प्रदर्श्यत इति ह्रस्वत्वं न कृतम्;
लौकिकप्रयोगसम्पादनपरत्वाच्छास्त्रस्य । अन्ये त्वत्रापि ह्रस्वत्वं
पठन्ति । ओह्यत इति । अत्रैकादेशे कृते व्यपवर्गाभावाद् ह्रस्वाभावः,
ठुपसर्गादूहतेःऽ इत्युभयत आश्रयणादन्तादिवद्भावोऽपि नास्ति ।
समोह्यत इति । अत्रैकादेशस्यादिवद्भावात्समः परस्य ह्रस्वत्वप्रसङ्गः
। ठणःऽ इत्यनुवृतेस्तु न भवति, पूर्वणैव णकारेण प्रत्याहारः एवं
च रूपाश्रयोऽयं विधिरिति ताद्रूप्यानतिदेशाद् ह्रस्वाभावः ॥
एतेर्लीङ् ॥ ७।४।२४ ॥
आशिषि लिङीत्यादिना सूत्रस्य विषयं दर्शयति । सार्वधातुके हि
लिङ् दीर्घित्वमिणो न सम्भवति । ननु च सवर्णदीर्घत्वे सति
सम्भवति---अभीयात्, प्रतीयात्, परीयादिति, नात्र ह्रस्वत्वेन
भवितव्यम्; किं कारणम् ? ठुपसर्गादेतेःऽ इत्युभयत
आश्रयणादन्तादिवद्भावाभावात् । आऐइयादित्यादि । आऔउह्यत
इत्यादिना व्याख्यातम् ॥
अकृत्सार्वधातुकयोर्दोर्घः ॥ ७।४।२५ ॥
अकृद्यकार इति । यकारमात्रस्य प्रत्ययस्यासम्भवादकृति असार्वधातुके
च यकारादावित्यर्थः । भृशायत इति । ठ्भृशादिभ्यो भुव्यच्वेःऽ
इति क्यङ् । सुखायत इति । ठ्सुखादिभ्यः कर्तृवेदनायाम्ऽ । चीयत
इति । यक् । चेचीयत इति । यङ् । तोष्टूअयत इति । ठ्शर्पूर्वाः
खयःऽ । चीयादिति । आशिषि लिङ् ।
निश्चित्य, प्रस्तुत्येति । ल्यबयं कृत्संज्ञकः । ननु चाजन्तस्य दीर्घो
विधीयते, इह च तुकि कृतेऽनजन्तत्वाद्दीर्घो न भविष्यति ? इत्यत
आह---परत्वादिति । तुकोऽवकाशः---गनिचित्, सोमसुत्;
दीर्घस्यावकाशः---चीयते, स्तूयते; निश्चित्य, प्रस्तुत्येत्यत्र
परत्वातुग् दीर्घत्वेन बाध्यते । प्रायेण तु प्रकृत्य, प्रहृत्येति
पाठः, तत्रोतरसूत्रेण रीङ्ः प्रसङ्गाद् दीर्घत्वेन तुको बाधः
स्यादित्ययुक्तं स्यात् । आद्यप्राप्त्यभिप्रायेण वा व्याख्येयम् ।
चिनुयादिति । विध्यादिलीङ् ।
उरुया, धृष्णुयेति । ठ्सुपां सुलिक्ऽ इत्यादिना यादेशः ॥
रीङ् ऋतः ॥ ७।४।२७ ॥
पियमिति । ठ्पितुर्यच्चऽ इति यत्प्रत्ययः, रीङदेशे कृते
स्येतिलोपः ।
कथं पुनः ठ्क्ङितिऽ इत्यनुवर्तमानेऽत्र रीङदेशो भवति ? अत
आह---क्ङ्तीत्येतिदिह निवृतमिति ।
चेकीर्यत इति । ठ्कृ विक्षेपेऽ यङ्, ठृत इद्धातोःऽ, ठ्हलि चऽ इति
दीर्घः । जेगिल्यत इति । अत्र ठ्ग्रो यङ्ऽ ईति लत्वे कृते
रेफाभावाद् दीर्घाभावः । अथ रीङिति किमर्थम्, न रिणेóवोच्येत,
ठकृत्सार्वधातुकयोःऽ, ठ्च्वौ चऽ इति दीर्घो भविष्यति,
तत्रायमप्यर्थः---उतरत्र रिङ्ग्रहणं न कर्तव्यं भवति; तथा
यग्लिङेरपि ग्रहणं न कर्तव्यं भवति, ठ्शे चऽ इत्येव वक्तव्यं
चकारादकृत्सार्वधातुकयकारे च ? यद्येवम्, यथा मात्रीयतीत्यादौ
दीर्घो भवति, तथा यग्लिङेरपि स्यात्---क्रियते, क्रियादिति । अथ
तत्र नाप्राप्ते दीर्घे रिङ् इविधीयमानो दीर्घत्वं बाधत इति उच्येत;
तर्हि क्यजादिष्वपि बाधेत । अथ मतम्---ऋवर्णदीर्घत्वं
तावद्वाध्यताम्, रिङ्स्तु कथं बाध्यते, न हि तत्र नाप्राप्ते दीर्घे स
आरभ्यत इति ? यग्लिङेरपि तर्हि न बाधेत । तस्मात्क्यजादिषु
दीर्घस्य, यग्लिङेस्तु ह्रस्वस्य श्रवणं यथा स्यादिति पृथगादेशद्वयं
वक्तव्यम् ॥
रिङ् शयग्लिङ्क्षु ॥ ७।४।२८ ॥
यिग्रहणमकृत्सार्वधातुकग्रहणं चानुवर्तमानं सम्भवव्यभिचाराभ्यां
लिङ् एव विशेषणम्, न शयकोः । आद्रियते, आध्रियत इति । ठ्दृङ्ऽ
आदरेऽ, ठ्धृङ् अवस्थानेऽ, तुदादित्वाच्च्छः, रिङ् कृते इयिङदेशः ।
रिङ्विचनं दीर्घनिवृत्यर्थमिति । रीङ् कृते
ठकृत्सार्वधातुकयोःऽ इति दीर्घत्वं प्राप्नोति, तस्यापि
निवृतयर्थमिति भावः ॥
गुणोऽर्तिसंयोगाद्योः ॥ ७।४।२९ ॥
ठृ गतिप्रापणयोःऽ भूवादिः, ठृ सृ गतौऽ
जौहोत्यादिकः---द्वयोरप्ययं छान्दसत्वाल्लुका निर्देअशः; ऋच्च्छतीति
निर्देअशे इयर्तर्न स्यात्, इयर्तीति निर्द्देशे ऋच्च्छतेर्न स्यात् ।
ऋग्रहणमेव तु न कृतम्, वैचित्र्यार्थम् । न चैवमुच्यमाने
वर्णग्रहणशङ्का ? ठृतःऽ इत्यनुवृतेः । श
इत्येतदिहासम्भवान्निवृतमिति । न ह्यर्तिः, संयोगादिर्वा
धातुस्तुदादिषु पठ।ल्ते ।
संस्क्रियते, संस्क्रियादित्यत्र सुटि कृते संयोगाद्यङ्गमिति
गुणप्रसङ्गः ? इत्यत आह--इहेति । बहिरङ्गत्वं सुटो
द्विपदाश्रयत्वात्, इदं तु ठ्पूर्वं धातुः साधनेन युज्यतेऽ
इत्याश्रित्योक्तम् । पक्षान्तरेऽप्याह---अभक्तत्वाद्वेति । इयृयादिति ।
विध्यादिलिङ्, शपः श्लुः, द्विर्वचनम्, ठर्तिपिपर्त्योश्चऽ
इत्यभ्यासस्येत्वम्, ठभ्यासस्यासवर्णेऽ इतीयङ् । अकार एव वक्तव्ये
गुणग्रहणं चिन्त्यप्रयोजनम् ॥
यङ् चि ॥ ७।४।३० ॥
घ्नीभाव इति । प्रक्रियालाघवाय घकारोच्चारणम्, ह्रीभावविधौ
ठभ्यासाच्चऽ इति कुत्वे गौरवप्रसङ्गात् । जेघ्नीयत इति ।
दिग्यादेशेनेव घ्नीभावेन द्विर्वचनं न बाध्यते,
विषयभेदात्---यङ्न्तस्य द्विर्वचनम्, प्रकृतिमात्रस्य घ्नीभावः ।
जङ्घन्यते इति । गत्यर्थोऽयम् ।
ई घ्राध्मोः ॥ ७।४।३१ ॥
इकारविधावपि ठकृत्सार्वदातुकयोर्दीर्घःऽ।
अस्च च्वौ ॥ ७।४।३२ ॥
ठ्च्वौ चऽ इति दीर्घे सिद्धे ईकारविधानं प्रक्रियालाघवार्थम् ।
क्यचि च ॥ ७।४।३३ ॥
पृथग्योगकरणमुतरार्थमिति । ठ्न च्छन्दस्यपुत्रस्यऽ इत्यादि क्यच्येव
यथा स्यात्, च्वौ मा भूदिति ।
अशनायोदन्यधनाया बुभुक्षापिपासागर्धेषु ॥ ७।४।३४ ॥
एतेष्वर्थेष्विति । गम्यमानेषु । यस्तदानीमेव
बुभुक्षमाणोऽशनमिच्च्छति तदत्रोदाहरणम् । यस्तु तदानीं सुहित
एवोतरार्थमशनमिच्च्छति, तदत्र प्रत्युदाहरणम् ।
उदकीयतीति । स्नानाद्यर्थमुदकमिच्च्छतीत्यर्थः । धनायतीति ।
अभिलाषातिरेकःउगर्धः, सत्येव धने भूयोऽपि धनमिच्च्छतीत्यर्थः ।
धनीयतीति । दरिद्रः सन धनमिच्च्छति ।
नच्च्छन्दस्यपुत्रस्य ॥ ७।४।३५ ॥
इहानन्तर्थादीत्वस्यैव प्रतिषेधः प्राप्नोति, ततश्चापवादेऽपनीते
उत्सर्गः ठकृत्सावेधातुकयोःऽ इति दीर्घः
प्राप्नोतीत्याशङ्क्याह---क्यचि यदुक्तं तन्न भवतीति । किं पुनस्तत्
? इत्यत आह---दीर्घत्वमीत्वं चेति । एवं मन्यते---यदयम्
ठश्वाघस्यात्ऽ इत्यात्वं शास्ति, तज्ज्ञापयति---दीर्घस्याप्ययं प्रतिषेध
इति; अन्यथा दीर्घेणैव सिद्धत्वादात्ववचनमनर्थकं स्यादिति ।
मित्रयुरित्यादौ ठ्क्याच्च्छन्दसिऽ इत्युप्रत्ययः । पुत्रमिच्च्छन्तः
पुत्रीयन्तः । जनमिच्च्छन्तो जनीयन्तः, लटः शत्रादेशः, ठुगिदचाम्ऽ
इति नुम् । अपरे त्वाहुः---जनीमिच्च्छन्तो जनीयन्तः, जनीति
वधूरुच्यत इति । तत्रादिग्रहणस्य प्रयोजनान्तरं मृग्यम् ॥
दुरस्युर्द्रविणस्युर्वृषण्यति रिषण्यति ॥ ७।४।३६ ॥
दुष्टीयितेति प्राप्ते इति । भाषायां प्राप्ति रुच्यते, तत्र
उप्रत्ययाभावात् तत्समानार्थस्तृच् प्रयुक्तः । प्रायेण तु लडन्तं
पठ।ल्ते, तत्र प्रकृतिमात्रे तात्पर्यम् ॥
अश्वाघस्यात् ॥ ७।४।३७ ॥ 
एतदेवेत्यादि । पूर्वमेवैतद्व्याख्यातम् ॥
देवसुम्नयोर्यजुषि काठके ॥ ७।४।३८ ॥
वेदवचनोऽत्र यजुः शब्दः, न मन्त्रवचनः । कठानामिदं काठकम्,
ठ्गोत्रचरणाअद्वुञ्ऽ । काठके यजुषि कठशाखायामित्यर्थः ॥ एवं च
कृत्वा ऋगात्मके यजुषि मन्त्रे कठशाखायामात्वं भवति, तथा
ऋग्वेदेऽपि भवति स चेन्मन्त्रः काठके दृष्टः । देवान् जिगाति
सुम्नयुरिति । बह्वृचानामप्यस्ति कठशाखा, ततो भवति
प्रत्युदाहरणम् । अनन्ता वै वेदाः ॥
द्यतिस्यतिमास्थामिति किति ॥ ठ्दो अवखण्डनेऽ, ठ्षो अन्तकर्मणिऽ ।
ठ्मा मानेऽ, ठ्माङ् मानेऽ, ठ्मेङ् प्रणिदानेऽ---त्रयाणामपि ग्रहणम्,
गामादाग्रहणेष्वविशेषात् ।
अवदायेति । ल्यप् । अवदातेति । तृच् । ठ्द्यतिस्यतिऽ इति श्तिपा
निर्द्देशो धातुविशेषणार्थः ॥
शाच्छाएरन्यतरस्याम् ॥ ७।४।४१ ॥
ठ्शो तनूकरणेऽ, छाए छेदनेऽ ।
श्यतेरिति । व्रत इति विषयो निर्द्दिश्यते, नोतरं पदम्; तेन
संशितो ब्राह्मण इत्यत्रापि नित्यमित्वं भवति । संशित इति ।
व्रतविषये यत्नवानुच्यते । संशितव्रत इति । बहुव्रीहिः ।
सम्यक्सम्पादितव्रत इत्यर्थः । व्रतादन्यत्रापीत्वं भवति, व्रते तु
नित्यमिति, संशितशब्दस्य सामान्यशब्दत्वादविरुद्धो व्रतशब्दस्य
प्रयोगः ।
व्यवस्थितविभाषाविज्ञानात्सिद्धमिति । क्वचिन्नित्यं प्रवृतिः,
क्वचिद्वकल्पेन, क्वचिन्नैव प्रवृतिः---इत्येवं विविधमवस्थिता
विभाषा व्यवस्थितविभाषा ।
व्यवस्थितविभाषाणां दिङ्भात्रं श्लोकेन दर्शयति---देवत्रात इति ।
ठ्क्तिच्क्तौ च संज्ञायाम्ऽ इति क्तः । ठ्नुदविदोन्दत्राऽ इति नत्वं
संज्ञायां न भवति । देवग्रहणस्योपलक्षणत्वाद् भवत्रात इत्यादावपि
संज्ञायां नत्वाभावः । क्रियाशब्दे तु त्रातम्, त्राणमित्युभयं भवति
। गल इति । ठचि विभाषाऽ इति लत्वम्, प्राण्यङ्गे नित्यं भवति,
गिरत्यन्नमिति गलः, विषेतु नैव भवति, गीर्यते शपथार्थिभिरिति
गरः; क्रियाशब्दे तूभयं भवति---गरः, गल इति । ग्राह इति ।
ठ्विभाषा ग्रहःऽ इति आदित्यादिषु पचाद्यजेव भवति । ग्रहण इति
क्रियाशब्दे तु पूर्ववत् । इतियोग इति । हन्तीति पलायते,
वर्षतीति धावतीत्यादौ इतिप्रयोगे ठ्लक्षणहेत्वोः क्रियायाःऽ इति
शतृशानचौ न भवतः । मिथ इति । एकस्मिन्विषये न विकल्प्यन्ते,
किन्तु विषयभेदेन । एतच्चाकृतिपक्ष उपपद्यते, तत्र हि सर्वं
लक्ष्यजातं युगपदभिसमीक्ष्य द्वयमुपदिश्यते---भावोऽभावश्च, तत्र
तयोर्विषयभेदेन प्रवृतावपि समुदाये द्वयं प्रवृतं भवति ।
असङ्कीर्णत्वं तु प्रयोगवशात् प्रत्येतव्यम् । गवाक्ष इति ।
वातायने ठवङ् स्फोटायनस्यऽ इति नित्यमवङ् भवति, प्राण्यङ्गे
गोऽक्षमित्यत्र न भवति; अन्यत्र विकल्पः--मवाग्रम्, गोऽग्रमिति ।
दधातेर्हिः ॥ ७।४।४२ ॥
यद्यपि हिनोतेर्हित इत्यादि सिद्धम्, दधातेस्तु धीत
इत्यादिनिवृतये सूत्रारम्भः । श्तिपा निर्देअशो धेटो मा भूदिति ।
ठ्धऽ इत्युच्यमाने धेटोऽप्यनुकरणं सम्भाव्येत, यथा---ठ्दाधा
घ्वदाप्ऽ इत्यत्र । यङ्लुकि त्विटि सति दाधित इति भवति ॥
जहातेश्च क्त्वि ॥ ७।४।४३ ॥
इदमपि वचनं जहानेहत्विनि मा भृदिति । श्तिपा निर्द्देशस्य तु
प्रयोजनं वृतावेव दर्शितम् । यङ्लुकि जाहित्वेति भवति ॥
विभाषा च्छन्दसि ॥ ७।४।४४ ॥
पूर्वसूत्रारम्भादयमारम्भः, अन्यथा हिनोतिजहात्यो रूपद्वयं
सिद्धम् । हात्वेति । छान्दसत्वादीत्वाभावः ॥
सुधितवसुधितनेमधितधिष्वधिषीय च ॥ ७।४।४५ ॥
इडागमो वेति । यदा इडागमः, तदा ठातो लोप इटि चऽ
इत्याकारलोपः । वसुधितमिति । कर्मधारयः । क्तिन्यपि दृश्यते---उत
त्वेतं वसुधितिं निरेके । नेमधितमिति । अयमपि कर्मधारयः ।
धत्स्वेति । ठ्श्नाभ्यस्तयोरातःऽ इत्याकारलोपः, ठ्दधस्तथोश्चऽ इति
भष्भावः ॥
दो दद् घोः ॥ ७।४।४६ ॥
धीत इति । घुमास्थादिसूत्रेणेत्वम् । घेट एतद्रपमिति । दधातेस्तु
ठ्दधातेर्हिःऽ इति हिरादेशो भवति । दातमिति । ठ्दाप् लवनेऽ ।
लूनमित्यर्थः । अवदातमिति । ठ्दैप् शोधनेऽ । अयमादेशस्थान्त
इष्यत इति । कुतः ? इत्याह---एवं ह्युक्तमिति । यद्यपि दकारः श्रूयते,
तथापि संहितायां तकारादीनामपि जश्त्वे कृते एतस्य रूपस्य
सम्भवाच्चतुर्णां पक्षाणां सम्भवः । यद्ययमादेशस्तकारान्तः स्यात्,
सुदतमित्यत्र ठ्दस्तिऽ इति दीर्घत्वं स्यात्; ठ्दाऽ इत्यतस्य
यस्तस्तस्मिन्निति हि तत्रार्थः । अथ दकारान्तः, ठ्रदाभ्याम्ऽ इति नत्वं
प्रसज्येत । अथ धकारान्तः, ठ्झषस्तथोर्धोऽधःऽ इति धत्वमापद्येत ।
थान्तेऽदोष इति । नञोऽत्र प्रश्लेषः, ठ्तस्मात्थान्तःऽ इति निगमनात्
।
यदि त्विति । ठ्दस्तिऽ इत्यत्र द्वौ पक्षौ---ठ्दा- इत्येतस्य यस्तकारान्त
आदेशः, तकारादिर्वेति । तत्र द्वितीयपक्षे नायं दोषः ।
दान्तधान्तयोरपीति । तकारादिप्रत्ययसन्निपातेन भवन् दद्भावो
न तद्विघातस्य निमितं भवति ।
अवदतमित्यादि । आदिकर्मणीति इत्येतत्प्रदतमित्येतस्य विशेषणम्,
नेतरेषाम्; असम्भवात् । इति चेष्यत इति । चकारद्यथाप्राप्तं च,
तेन अवतम्, वितम्, प्रतमित्याद्यपि भवति ।
अनुपसर्गा वा एत इति । कथमनुपसर्गत्वम् ? इत्यत
आह---क्रियान्तरविषया इति । अवगतं दतमिति गमिनाऽवादिनां
योगः, ततश्च ठ्यत्क्रियायुक्ताः प्रादयस्तं प्रति गत्युपसर्गसंज्ञा
भवन्तिऽ इति ददातिं प्रत्यनुपसर्गत्वम् ॥
अच उपसर्गातः ॥ ७।४।४७ ॥
त इत्ययमिति । तकारेऽकार उच्चारणार्थः । प्रतमिति । तत्राकारस्य
तकारे दकारस्य चर्त्वम् । नीतमिति । ठ्दस्तिऽ इति दीर्घत्वम् ।
आदेरलः प्राप्नोतीति । ठादेः परस्यऽ इति वचनात् । अच
इत्येतदावर्तत इति । यद्वा---अस्येति वर्तते, क्व प्रकृतम् ?
ठस्यच्वौऽ इति, ठ्दोदद्घोःऽ इत्ययमपि दद्भावोऽवर्णस्य
प्राप्नोति, ततश्च दतमिति संयोगादि श्रूयते, एवं तर्ह्येवं
वक्ष्यामि---ठ्दोऽद्घोःऽ इति, दो य आकारस्तस्याद्भवतीति ।
द्वितकारकोवेति । ठलोऽन्त्यस्यऽ इत्येतस्य द्वावपवादौ---ठादेः
परस्यऽ, ठनेकाल्शित्सर्वस्यऽ इति, तयोर्विप्रतिषेधे परः प्रवर्तते ।
ठपो भिऽ इत्यत्रापि तर्हि सर्वादेशप्रसङ्गः ? अत आह---अपो
भीत्यत्रेति । अत्र द्वयोस्तकारयोरन्त्यस्य संयोगान्तलोपः, पूर्वस्य
जश्त्वम् । अत्र केचिदाहुः---अवश्यमत्राच इत्यनुवर्त्यम्, अन्यथा
लूञ् ठृदोरप्ऽ, लवाभ्यामित्यत्रापि स्यादिति, तन्न; लुप्ते पकारे
नाप्शब्द इति नात्र भविष्यति ॥
भूतपूर्वगतिर्युक्ता न साम्प्रतिकसम्भवः ।
न प्रत्ययाप्रत्यययोरित्यस्याप्यत्र सम्भवः ॥
द्वयोरतुल्यकक्षत्वात्प्रत्ययेऽपो न हि श्रुतः ।
अपो भि ॥ ७।४।४८ ॥
स्ववद्भिरिति । अवतेरसुन्, शोभनमवो येषां ते स्ववसः । ठ्तुऽ
इति सौत्रो धातुः, स्वन्तवो येषां ते स्वतवसः । माद्भिरिति ।
ठ्पद्दन्नोमास्ऽ इति मासशब्दस्य मासादेशः । उषद्भिरिति ।
ठ्मिथुनेऽसिःऽ, ठ्वसेः किञ्चऽ इत्यसिप्रत्ययः ॥
सः स्यार्धधातुके ॥ ७।४।४९ ॥
वत्स्यतीत्यादि । ठ्वस निवासेऽ, लट् । जिघत्सतीति ।
ठ्लुङ्सनोर्घस्लृऽ । आस्से, वस्से इति । ठास उपवेशनेऽ, ठ्वशे
आच्छादनेऽ---अदादी अनुदातेतौ । ठतङ्ऽ इत्युच्यिमाने
व्यतिवत्सीष्टेत्यत्रापि न स्यात् ॥
तासस्त्योर्लोपः ॥ ७।४।५० ॥
व्यतिसे इति । ठ्कर्तरि कर्मव्यतिहारेऽ इत्यात्मनेपदम्, शपो
लुक्, ठ्श्नसोरल्लोपःऽ इत्यकारलोपः । प्रत्ययमात्रमेतत्पदमिति ।
तेन ठ्सात्पदाद्योःऽ इति षत्वप्रतिषेध इति भावः ॥
रि च ॥ ७।४।५१ ॥
अस्तेरुदाहरणं न प्रदर्शितम्, रेफादेरसम्भवात् ॥
ह एति ॥ ७।४।५२ ॥
एशि हकारो न भवति---एधामासे इति, किं कारणम् ? तासेर्य एकारः
सम्भवति तत्रेवास्तेरपि । कश्च तासेः सम्भवति ? उतमैकवचनम् ।
अपर आह---उतमैकवचनम्, सार्वधातुकं चेति; तेन सुप्तोऽहं
त्वां प्रेक्षामासे, उतमेऽप्यार्धदातुके न भवतीति ॥
यीवर्णयोर्दीधीवेव्योः ॥ ७।४।५३ ॥
यकारे इकार उच्चारणार्थः । लोपो भवतीति ।
हकारस्त्वनन्तरोऽप्यस्वरितत्वान्नानुवर्तते । आदीध्येति । ल्यप् ।
आदीध्यक इति । यक् । आदीधितेति । तृच्, इट् । 
आदीध्यनमिति । ल्युट्, ठ्दीधीवेवीटाम्ऽ इति गुणप्रतिषेधः ।
इहादीधयतेर्वुल्---आदीध्यक इति । श्रूयमाण एव णौ ण्वुल् ।
उत्पतेः प्रागेव प्राप्तोऽपि लोपो न भवति; वर्णग्रहणात् । किं
वर्णग्रहणमतिरिच्यत इत्यतो न भवति ? नेत्याह । अक्षरार्थ एवायम्,
कथम् ? ठ्वर्ण वर्मनेऽ चुरादिः, वर्ण्यते उपलभ्यत इति वर्णः,
वर्णश्चासाविश्चेति विशेषणसमासे विशेषणस्य निपातनात्
परनिपातः ॥
सनि मीमाघुरभलभशकपतपदामच इस् ॥ ७।४।५४ ॥
सीत्येतदिहानुवृतं सनो विशेषणम् । मीनातिमिनोत्योरिति ।
ठ्मीञ् हिंसायाम्ऽ, ठ्डुमिञ् प्रक्षेपणेऽ । उभयोरपि ग्रहणमिति ।
मिनोतेरपि ठज्झनगमां सनिऽ इति दीर्घे कृते ठ्मीऽ इति
रूपसम्भवात् । नन्वसौ लाक्षणिकः ? सत्यम्; इष्टिरेवेयम्,
यदाह---इष्यत इति । ठ्मा मानेऽ, ठ्माङ् मानेऽ, ठ्मेङ्
प्रणिदानेऽ---त्रयाणामपि ग्रहणम् । मीनातिमिनोत्योः सनः कित्वे
सति अनेज्विषयत्वात् मारूपासम्भवात्पृथग्ग्रहणम् । घु इति ।
घुसंज्ञका दाधा गृह्यन्ते ।ठ्रभ राभस्येऽ, ठ्डुलभष् प्राप्तौऽ, शक्लृ
शक्तौऽ, ठ्पल्लृ गतौऽ । मित्सतीति । ठ्स स्यार्धधातुकेऽ इति
सकारस्य तकारः, ठत्र लोपोऽभ्यासस्यऽ । आत्मनेदिषु ठ्पूर्ववत्सनःऽ
। आरिप्सते इत्यादौ ठ्स्कोः संयोगाद्योःऽ इति सलोपः ॥
आप्ज्ञप्यृधामीत् ॥ ७।४।५५ ॥
ठाप्लृ व्याप्तौऽ, ठ्ज्ञा अवबोधनेऽ, णिचि पुक,
ठ्मारणतोषणनिशामनेषु ज्ञाऽ ठ्मिच्चऽ इति मित्संज्ञायाम् ठ्मितां
ह्रस्वःऽ । ठृधु वृद्धौऽ । ईर्त्सतीति । रपर ईकारः, धकारस्य चर्त्वम्
।
ज्ञपेरित्यादि । इह ठचःऽ इत्यनुवर्तते, तेन च ज्ञपौ विशिष्यमाणे
अजन्तस्य ज्ञपेरित्वं, विधीयमानम् ठलोऽन्त्यस्यऽ इत्यन्त्यस्य स्यात्,
अजन्तस्येति च विशेषणं व्यर्थम्; व्यभिचाराभावात्; तेन
ज्ञपिनाज्विशेष्यते---ज्ञपेरचो यत्र तत्रस्थस्येति,
यथा---आबृधिभ्याम् । एवं चैकप्रकारो विशेषणविशेष्यभावो
भवति, तत्रानन्त्येऽचि सावकाशमीत्वमन्त्येऽचि पूर्वविप्रतिषेधेन
णिलोपो बाधते, तदिदमुक्तम्---णेर्लोप इति । इतरस्य त्विति ।
अपर आह---अस्तु णेरपीत्वम्, तस्य स्थानिवद्भावाण्णिलोपो
भविष्यति, ईत्ववचनं त्वनन्त्ये श्रवणार्थमिति ।
अर्दिधिषतीति । सनि इटि लघूपधगुणे रपरे कृते ठ्न न्द्राःऽ इति
प्रतिषेधाद् रेफवर्जितद्वितीयस्यैकाचो द्विर्वचनम् ॥
दम्भ इच्च ॥ ७।४।५६ ॥
धिप्सति, धीप्सतीति । ठ्हलन्ताच्चऽ इति सनः कित्वादुपधालोपः,
भकारस्य चर्त्वम् । इत्वं शक्यमविधातुम्; एवं
वक्ष्यामि---ठ्सनिमीमादीनामच इस् दम्भ ईच्चऽ, चकारादिस्भावश्च,
ततः ठाप्ज्ञप्यृधामित्ऽ इत्येव ॥
मुचोऽकर्मकस्य गुणो वा ॥ ७।४।५७ ॥
मुमुक्षत इति । ठ्भूषाकर्मकिरादिसनां चान्यत्रात्मनेपदात्ऽ इति
कर्मकर्तरि यगभावः । अतिदेशेन स्वश्रयस्यानिवृतेः कर्तरि
शब्भवति; यथा---नमते दण्डः स्वयमेवेति ।
कर्मविशेषस्याविवक्षितत्वाद्वेति । उक्तं हि---
ठ्प्रसिद्धेरविवक्षातः कर्मणोऽकर्मिका क्रिया ।ऽ इति ॥
अत्र लोपोऽभ्यासस्य ॥ ७।४।५८ ॥
अत्रशब्दस्यार्थं दर्शयति---यदेतदिति ।
अथात्रग्रहणं किमर्थम् ? अत्र ठ्सनिमीमाऽ इत्यादौ प्रकरणे यथा
स्याद्; ददौ, ददातीत्यत्र मा भूदिति । नैतदस्ति प्रयोजनम्, एवं
वक्ष्यामि---ठ्सनि मीमाघुरभलभशकपतपदामच
इसभ्यासलोपश्चऽ---इति, उतरत्रापि ठभ्यसलोपश्चऽ इत्येव ?
तत्राह---सनि मीमाध्वित्यादि । विषयावधारणमुविषयर्नियमः । कः
पुनरसौ ? इत्यत आह---अत्रैवेत्यादि । अवधारणस्य व्यवच्छेद्यं
दर्शयति---सन्वद्भावविषये न भवतीति । अमीमपदिति । मिञो
णिचि ठ्मीनातिमिनोतिऽ इत्यात्वम्, पुक, लुङ्, चङ् इद्विर्वचनम्,
सन्वद्भावादित्वम्, ठ्दीर्घो लघोःऽ ।
कथं पुनः सनीत्युच्यमानस्याभ्यासलोपस्यात्र प्रसङ्गः ? इत्यत
आह---सन्वल्लघुनीति । यथैव हि सन्वद्भावेनेत्वं भवति,
तथाभ्यासलोपोऽपि स्यात्, ठलोऽन्त्यस्यऽ लोपेन
भवितव्यमित्याशङ्कायामाह---सर्वस्येति । कथं पुनः सर्वस्य
लभ्यते ? अत आह---तदर्थमेवेति । ठितराभ्योऽपि दृश्यन्तेऽ इति
षष्ठ।ल्न्तात्रल् । योऽयमभ्यासः प्रसिद्धोऽस्य लोपः, न
तदन्तस्येत्यर्थः । विषयावधारणं त्वन्यथापि सिद्धम् ।
सन्वल्लघुनीति न कार्यमतिदिश्यते, किं तर्हि ? रूपम् ।
लोपश्चासावभावरूपो न रूपमिति नातिदिश्यते ।
नानर्थकेऽलोन्त्यविधिरित्यपरे सर्वस्य कुर्वन्तीति ।
ठनभ्यासविकारेषुऽ इति तु प्रतिषेधो न भवति;
लोपस्याविकारत्वात् । तथा च
पस्पशायाम्---ठ्लोपागमवर्णविकारज्ञःऽ इति पृथग्ग्रहणम्, ठ्द्वौ
चापरौ वर्णविकारनाशौऽ इति च पृषोदरादिसूत्रे ।
अन्वयव्यतिरेकाभ्यामर्थवतावधार्यते, न चाभ्यासस्योपजनने
कश्चिदर्थः प्रतीयत इत्यभ्यासस्यानर्थक्यम् ॥
ह्रस्वः ॥ ७।४।५९ ॥
हलादिशेषो न भवतीति । न
चागमविधानसामर्थ्याद्धलादिशेषाभावः, अन्यथाऽऽदेशमेवाकारं
विदध्यादिति वाच्यम् । सत्यपि वा हलादिशेषे
विगृहीतश्रवणार्थत्वादाकारस्य---चलाचलमिति ॥
कर्मधारये हि विशेषणत्वादादिशब्दस्य पूर्वनिपातः प्राप्नोति ।
षष्ठीसमासे हलन्तरापेक्षं हल आदित्वम्, नाभ्यासापेक्षमिति
अजादिष्वपि प्रसङ्गः । ठक्षु व्याप्तौऽ लिट्, आनक्ष, अत्र ककारस्य
शेषः प्राप्नोति । आटतुरित्यादावप्यादिवद्भावात्प्रसङ्गः ।
कर्मधारयासमासयोस्तु अभ्यासापेक्षमादित्वमिति नायं दोषः ।
अनादिर्लुप्यते इति । हलित्यपेक्ष्यते, एतेनासमासपक्षो दर्शितः ।
समासे ह्युपसमस्तस्यापेक्षायोगादनादिर्हलिति पुनर्हल्ग्रहणं
कर्तव्यम् ।
ननु शेषोऽवस्थानं तत्वादेः प्राप्तमेव, तत्किमेतेन ? अत
आह---आदिशेषनिमितोऽयमिति । सत्यम्, ठ्सिद्धे सत्यारम्भो
नियमार्थःऽ, आदिरेव शिष्यते न त्वनादिरिति,
ततश्चादिशेषनिमितोऽयमनादेर्लोपो विधीयत इति
नास्यानर्थक्यमित्यर्थः । यद्यादिशेषो निमितमनादिलोपस्य,
पपाचेत्यादौ यत्रादेर्हलोऽवस्थानं तत्रैवान्यस्य निवृतिः स्यात्,
आटतुरित्यादौ तु न स्यादित्यत आह---तत्रेति । जातिपक्षे
अभ्यासजातावेवादेरवस्थानमपेक्षितम्, न प्रतिव्यक्तीति दोषाभावः
।
अपरे त्विति । पूर्वत्र पक्षेऽवस्थानमेव शब्दार्थः,
नियमाश्रयणाअत्वितरव्यावृतिः; अत्र तु पक्षे निवृतिरपि
गुणभूतशेषशब्देनैवोच्यते । ततः किम् ? इत्यत
आह---तदवस्थानमित्यादि । उक्तितःउशब्दव्यापारतः ।
अविधेयत्वात्विति । आर्थमप्राधान्यं दर्शयति । निवृतिस्तु
विपरीतेत्याह--निवृतेरेव त्विति । लोकेऽपि
ठ्चङ्क्रम्यमाणोऽधीष्वात्र जपÄश्चमङ्क्रणं कुरुऽ
इत्येवमर्थाभेदेऽपि शब्दोद्भेदः प्रतीयते । ततः किम् ? इत्यत
आह---तत्रेति । साविधेयत्वात्प्रदानभूता सती निवृतिः ।
किमित्यादेरनिवृतिमपेक्षिष्यते । किम्भूताम् ? अविधेया सतीम् ।
अविधेयत्वादप्रधानभूतां सतीमित्यर्थः । न प्रधानं गुणनुवर्ति,
तस्मादपेक्षाकरणं नास्तीत्यर्थः ।
भाष्ये परिहारान्तरम्---ठ्हल्ऽ इत्येको योगः, ठत्र लोपःऽ इति
वर्तते; स च कर्मसाधनः, यथा ठ्हल्ङ्याब्भ्यो दीर्घात्ऽ इत्यत्र,
अभ्यासस्य हल् लुष्यते, तत आदिः शेषः; यद्वा---ठ्ह्रस्वोहलादिः
शेषःऽ इति संहितापाठ एव, तत्राहलिति पदच्छेदः---अभ्यासोऽहल्
भवति, अविद्यमानहल्को भवति, तत आदिः शेष इति ॥
शर्पूर्वाः खयः ॥ ७।४।६१ ॥
पूर्वेण शरां शेषे प्राप्ते खयां शेषो विधीयते,
नत्रैकाभ्यासविषयेणानादिशेषेणादिशेषो बाध्यते; सत्यपि सम्भवे
बाधनं भवतीति न्यायात् । किञ्चासम्भवोऽप्यत्र शक्यते वक्तुम्,
कथम् ? शेषशब्दोऽयं निवृतिमदवस्थानमाह, न चोबयोरवस्थाने
निवृत्या विशिष्टमवस्थान सम्भवति । चुश्च्योतिषतीति ।
ठ्श्च्युतिर् क्षरणोऽ । पिस्पन्दिषत इति । ठ्स्पदि किञ्चिच्चलनेऽ,
अनुदातेत् । सस्नाविति । ठ्ष्णा शौचेऽ ।
खर्पूर्वा इति । सूत्रे शर्ग्रहणमपनीय खर्ग्रहणं कर्तव्यमित्यर्थः ।
उचिच्च्छिषतीति । ठुच्छी विवासेऽ। अन्तरङ्गत्वादिति ।
उपदेशानन्तरमेव प्राप्तत्वादन्तरङ्गत्वातुकि कृते द्विवर्चनमिति
। तच्च ठ्पूर्वत्रासिद्धम्ऽ इति चुत्वस्यासिद्धत्वात् सतुक्क एव भवति,
तत्र कृते यद्यत्र हलादिशेषः स्यात्, अभ्यासे तकारः श्रूयेत । एतच्च
ठ्पूर्वत्रासिद्धीयमद्विर्वचनेऽ इत्येतदनाश्रित्योक्तम् । तदाश्रयणे तु
चुत्वे कृते तस्य सिद्धत्वात् च्च्छिस्शब्दस्य द्विर्वचने चकारशेषेणैव
रूपं सिध्यति; न चेदमस्ति---ठ्निमिताभावे नैमितकस्याप्यभावःऽ
इति, येन चुत्वं निवर्तते ॥
कुहोश्चुः ॥ ७।४।६२ ॥
चखानेति । खकारस्य च्छकारः, तस्य ठभ्यासे चर्च्चऽ इति चकारः ।
जघासेति । घकारस्य झकारः, तस्य जश्तवम्---जकारः ।
जिहीर्षतीति । ठिको झल्ऽ इति सनः कित्वम्, हकारस्यापि झकारः,
तस्य जश्त्वम् ॥
न कवतेर्यैङ् ॥ ७।४।६३ ॥
कवतेरित्यादि । ठ्कूङ् शब्देऽ इति तुदादिः, ठ्कु शब्देऽ इत्यदादिः,
ठ्कुङ् खुङ्ऽ इति भूवादिः शब्दार्थ एव । तत्रासति विकरणनिर्देअशे
ठ्कोःऽ इत्यच्यमाने त्रयाणमपि ग्रहणं स्याद् । अथ तौदादिको
दीर्घान्तः ? एवमपि द्वयोर्ग्रहणं स्यात् । न च
निरनुबन्धकत्वादादादिकस्यैव ग्रहणम्; लुग्विकरणत्वात् ।
तस्माद्भौवादिकस्यैव यथा स्यादिति विकरणनिर्द्देशः
॥
दाधर्तिदर्घर्तिदर्घर्षिबोभूतुतेतिक्तेऽलर्ष्यापनीफणत्संसनिष्यदत्करिक्रत्कनिक्रदद्भरिभ्रद्दविध्यतोदविद्यौततरित्रतः सरीसृपतंवरीवृजन्मर्मृज्यागनीगन्तीति च ॥ ७।४।६५ ॥
धारयतेरिति । ठ्घृङ् अवस्थानेऽ ण्यन्तः । धृङे वेति । स एव
प्रकृत्यन्तरम् । श्लौ यङ्लुकिचेति । ठ्श्लौऽ इत्येतद्धारयतेः,
धृङे वेत्युभाभ्यां सम्बध्यते । ठ्यङ्लुकि चऽ इत्येततु ठ्धृङे वाऽ
इत्यनेनैव । तदयमर्थः---दाधर्तीति धारयतेः श्लौ
णिलुगभ्यासदीर्घत्वं च निपात्यते, धृङे वा श्लावभ्यासदीर्घत्वम्
। अत्र परस्मैपदमपि निपात्यम्, तस्यैव वा यङ्लुकि
अभ्यासदीर्घत्वं निपात्यत इति । दर्धर्तीत्यत्र तु यङ्लुक् । पक्षे
दाधर्तीति । निपातनेन प्राप्तस्य दीर्घत्वस्याभावो निपात्यते,
ठ्रुग्रिकौ च लुकिऽ इत्येव रुक् सिद्धः । श्लुपक्षे तु रुगपि निपात्यः ।
दर्धर्षीत्यत्र यङ्लुक्, पक्षे न किञ्चिन्निपात्यम् ।
बोभूत्विति । यङ्लुगन्ताल्लोट् । बोभवीतीति । लट्, ठ्यहो वाऽ
इति पक्षे ईट् । 
प्रत्ययलक्षणेनेति । यद्यपि ठनुदातङ्तिःऽ इति
ङ्त्विनिमितमात्मनेपदं न प्रत्यनिमितम्; तथापि लोलूयते
इत्यादौ यङ्न्तादात्मनेपदम्, तत्प्रत्ययस्य ङ्त्वाइदिति प्रत्ययलक्षणं
भवत्येव । एवं चादादिषु ठ्चर्करीतं परस्मैपदम्ऽ इति
परस्मैपदग्रहणमनुवादः । कर्तर्येव चेदमात्मनेपदं नियम्यते इति
भावकर्मणोर्यङ्लुगन्तादात्मनेपदं भवत्येव ।
करिक्रदिति । अत्र चुत्वाभाव एव निपात्यः, रिगागमस्तु ठ्रुग्रिकौ चऽ
इत्येव सिद्धः । तथा चास्येति । असंय मन्त्रपदस्य ब्राह्मणे विवरणम् ।
भरिभ्रदिति । अत्रापि जश्त्वाभाव एव निपात्यः । जसि रूपमिति ।
ठ्नाभ्यस्ताच्च्छतुःऽ इति नुमः प्रतिषेधः ॥
उरत् ॥ ७।४।६६ ॥
ववृते इत्यादौ हलादिशेषे कृते
ऋकारान्ततायामुपजातायामद्भावः, रपरत्वे पुनः ठ्हलादिः
शेषःऽ ।
नर्नर्तीत्यादौ रुगादिषु कृतेषु ऋकारान्तत्वाभावादत्वं न
स्यादित्याशङ्क्याह---नर्नर्तीत्यादाविति । यथा चाभ्यासविकारेषु
बाधका न बाधन्ते, तथा ठ्दीर्घोऽकितःऽ इत्यत्रैव वक्ष्यते ॥
द्यौतिस्वाप्योः सम्प्रसारणम् ॥ ७।४।६७ ॥
विदिद्यौते इति । ठ्द्यौत दीप्तौऽ अनुदातेत् । व्यदिद्यौतदिति ।
ण्यन्ताल्लुङ्, चङ् इद्विर्वचनम् । विदिद्योतिषते, विदिद्यौतिषत इति
। ठ्रलो व्यपधात्ऽ इति सनः कित्वविकल्पः ।
स्वापिर्ण्यन्तो गृह्यत इति । स्वपेर्यो णिज्विहितस्तदन्तस्य ग्रहणम्,
तेन स्वापं करोतीति णिचि कृते यः स्वापिस्तस्य ग्रहणं न भवति ।
एतच्च ठ्स्वापिऽ इत्युक्ते सहसा प्रथमं तस्यैव प्रतीतेर्लभ्यते ।
अण्यन्तस्यैव योऽभ्यासस्तस्यानेनैव सम्प्रसारणं सिद्धम् । तथा
हि---लिटि तावत्किति ठ्वचस्वपियजादीनां कितिऽ इति
कृतसम्प्रसारणमेव द्रिरुच्यते, अकित्यपि ठ्लिट।ल्भ्यासस्योभयेषाम्ऽ
इत्यस्ति सम्प्रसारणम्, सन्निपि ठ्रुदविदमुषग्रहिस्वपिऽ इति किदेव,
यङ्यपि ठ्स्वपिस्यमिव्येञां यङ्ऽ ईति कृतसम्प्रसारणमेव द्विरुच्यते
। अथापि यङ्लुक्यभ्यासस्य सम्प्रसारणं न केनचित्प्राप्तम्, तथापि
ठ्स्वापेऽ इति निर्द्देशादेव ण्यन्तस्य ग्रहणम् । तस्येत्यादि ।
अभ्यासेनात्र स्वनिमितं प्रत्ययः सन्निधापितः, तेन स्वापिरङ्गं
विशेष्यते---अभ्यासनिमिते प्रत्यये यदङ्गं स्वापिस्तस्येति ।
सिस्वापकी यिषतीत्यत्र चाभ्यासनिमितं यः प्रत्ययः सन् न
तस्मिन्स्वापिरङ्गम्, यस्मिंश्च स्वापिरङ्गं ण्वुलि न तदभ्यासस्य
निमितम् । द्यौतेस्तु---व्यदिद्यौतदिति, अत्राभ्यासस्य निमितं यश्चङ्
स यद्यपि णिचा व्यवहितः, तथापि सम्प्रसारणमिष्यते ।
द्वन्द्वनिर्द्दिष्टयोरेतद्वैषम्यं लभ्यते कथम् ?
तस्माद्वक्तव्यमेवैतदिति मन्यामेह वयम् ॥
द्योतकीयतेः सनि अभ्यासस्य प्रसारणं भवति, न वेति चिन्त्यम् ।
व्यथो लिटि ॥ ७।४।६८ ॥
विव्यथे इति । ठ्व्यथ भयचलनयोःऽ, अनुदातेत् । अत्र यकारे
हलादिशेषेण निवृते वकारस्य प्रसारणप्रसङ्ग
इत्याशङ्क्याह---यकारस्येति ।
इह ठ्लिट।ल्भ्यासस्योभयेषाम्ऽ इत्यस्यनन्तरम् ठ्व्यथःऽ इति वक्तव्यम्,
ततः ठ्द्यौतिस्वाप्योः ? तथा तु न कृतमित्येव ॥
दीर्घ इणः किति ॥ ७।४।६९ ॥
यणादेशे कृत इति । परत्वात् । स्थानिवद्भावादिति ।
ठ्द्विर्वचनेऽचिऽ इति रूपस्थानिद्भावः । इयाय, इययिथेति । णलि
थलि च वृद्धिगुणयोः कृतयोः स्थानिवद्भावाद् द्विर्वचनम्,
ठभ्यासस्यासवर्णेऽ इतीयङ् ॥
अत आदेः ॥ ७।४।७० ॥
ठादेःऽ इति वचनादत्र तदन्तविधिर्न भवति, लिटीत्यनुवर्तते,
किद्ग्रहणं तु निवृतम् । ठतो गुणेऽ पररूपत्वे प्राप्ते
दीर्घत्वमिदमारभ्यते । तपरकरणं किम् ? दीर्घस्य मा
भूत्---ठाच्छि आयामेऽ, आच्च्छ, आञ्च्छतुः, आञ्छुः । किं च स्यात्, यद्यत्र
दीर्घः स्यात् ? ठ्तस्मान्नुड् द्वहलःऽ इति नुट् प्रसज्येत ।
यद्यप्यत्रापि ह्रस्वत्वे कृते अद्भवति, तथापि तपरकरणसामर्थ्याद्
ठदेव योऽत्ऽ इति विज्ञानात् स्वाभाविकस्य मात्रिकस्य परिग्रहः ॥
तस्मान्नुड् द्विहलः ॥ ७।४।७१ ॥
आनङ्गेति । ठगि रगि लघि गत्यर्थाःऽ । आनञ्जेति । ठाञ्जू
व्यक्तिम्रक्षणकान्तिगतिषुऽ । द्विहल्ग्रहणमनेकहलुपलक्षण्,
तेनानर्छेअत्यत्र गुणे रपरे कृते त्रिहलोऽपि भवति ।
ठैआèच्ऽ इत्यत्र ठ्वर्णेषु ये वर्णैकदेशा वर्णान्तरसमानाकृतयस्तेषु
तत्कार्यं न भवति इत्युक्त्वा ठ्नुड्विधिलादेशविनामेषु ऋकारे
प्रतिविधातव्यम्ऽ इत्युक्तम्, तत्रावसरे प्राप्ते नुड्विधौ
प्रतिविधते---ऋकारैकदेस इत्यादि ।
अत्र द्विहल्ग्रहणं न कर्तव्यम्, ठ्तस्मान्नुट्ऽ इत्येवास्तु;
एवमुच्यमाने आटतुः, आटुअरित्यत्रापि प्राप्नोति ? ठश्नोतेश्चऽ
इत्येतन्नियमार्थं भविष्यति---अद्विहलो यदि भवति अश्नोतेरेवेति;
अश्नातिनिवृत्यर्थं नाश्न इत्येवं वाच्यं स्यात्, तदेवमन्तरेणापि
द्विहल्ग्रहणं सिद्धे यद् द्विहल्ग्रहणं करोति तस्यैतदेव
प्रयोजनम्---द्विहल्छायानुकारिणोऽपि यथा स्यादिति ॥
भवतेरः ॥ ७।४।७३ ॥
ठुरत्ऽ इत्यस्यानन्तरमिदं नोक्तं लिटीत्युपजीवनाय । यदि
पुनस्तदत्रैवोच्येत ? नैवं शक्यम्; लिट।लेव हि स्यात् । श्तिपा
निर्द्देशो यङ्लुग्निवृत्यर्थः ॥
ससूवेति निगमे ॥ ७।४।७४ ॥
दाधर्त्यादिष्वेवैतत्पठितव्यम् ॥
णिजां त्रयाणां गुणः श्लौ ॥ ७।४।७५ ॥
निजिरि, विजिर, विष्लृ व्याप्तौ जुहोत्यादिष्वमी त्रयः ।
त्रयाणां ग्रहणमुतरार्थमिति । ठ्भृञामित्ऽ इतीत्वं त्रयाणामेव यता
स्यात् । अथेहार्थमपि कस्मान्न भवति ? तत्राह---एषां हीति । यदि
तर्ह्युतरार्थं त्रिग्रहणं कर्तव्यम्, तदेवास्तु, वृत्करणं तु
निजामन्ते शक्यमकर्तुम् ? सत्यम्; तदपि कृतमित्येव ।
गुणग्रहणमिक्परिभाषोपस्थानार्थम्, तेन हलादिशेषे कृते गुणो
भवति; अन्यथा तदपवादो हल एव एकारः स्यात् । अथ
ठभ्यासविकारेष्वपवादो नोत्सर्गान् बाधतेऽ इत्याश्रीयेत ? तदा
विस्पष्टार्थं गुणग्रहणम् ॥
भृञामित् ॥ ७।४।७६ ॥
अमी अपि जुहोत्यादौ भृञ्, माङ्, ओहाङ्---भृञादयः । मिमीत
इति । ठी हल्यघोःऽ ॥
अर्तिपिपर्त्योश्च ॥ ७।४।७७ ॥
इयर्तीति । ठृ सृ गतौऽ, ठ्पृ पालनपूरणयोःऽ अभ्यासस्यासवर्णे,
इतीयङ् । अच्च्छन्दोऽर्थमिदम्; च्छन्दस्युतरसूत्रेणैव सिद्धत्वात् ॥
सन्यतः ॥ ७।४।७९ ॥
यियक्षतीति । यजेर्ब्रश्चादिना षत्वम्, ठ्पढोः कः सिऽ ।
तपरकरणं किम् ? पापच्यतेः सन्, पापचिषते इत्यत्र मा भूत् ।
किं पुनः कारणमत्र ह्रस्वो न भवति ? दीर्घविधानसामर्थ्यात् । यदि
तु ठ्सनि योऽभ्यासःऽ इत्येवं विज्ञायते, ततो लाघवे
विशेषाभावातपरकरणम् ॥
ओः पुयण्ज्यपरे ॥ ७।४।८० ॥
पुयणाजकाराणां समाहारद्वन्द्वे सप्तम्येकवचनम् । पुयण्जि
ठ्द्वन्द्वाच्चुदषहान्तात्समाहारेऽ इति समासान्तस्त्वनित्यत्वान्न भवति,
अः परो यस्मात्पुयण्जस्तदपरम्, अवर्णपरमित्यर्थः । पिपविषत
इति । ठ्पृङ् पवनेऽ, ठ्स्मिपूङ्रञ्ज्वशां सनिऽ
इतीद्गुणावादेशौ, तयोः ठ्द्विर्वचनेऽचिऽ इति स्थानिवद्भावात्
ठ्पूऽ इति द्विरुच्यते । पिपावयिषतीति । तत एव ण्यन्तात्सन् ।
विभावयिषतीति । भवतेर्ण्यन्तात्सन् । यियविषतीति । ठ्यु
मिश्रणेऽ, ठ्सनीवन्तर्धेऽ इतीट् । यियावयिषतीति । तस्मादेव
ण्यन्तात्सन् । रिरावयिषति, लिलावयिषतीति । रौतिलुनातिभ्यां
ण्यन्ताभ्यामेव सन् । जिजावयिषतीति । ठ्जुऽ इति सौत्रो धातुः
ठ्जुचङ्क्रम्यऽ इत्यादौ निर्दिष्टः ।
कथं पुनर्ण्यन्तेषु सन्युवर्णान्ताभ्यासस्य, यावता णौ
वृद्ध्यावादेशयोः कृतयोराकारान्तस्य द्विर्वचनेन भवितव्यम्,
न हि णौ कृतस्य केनचित्स्थानिवद्भावो विहितः,
णेरद्विर्वचननिमितत्वात् ? इत्यत आह---एतदेवेति । न हि णौ
कृतस्य स्थानिवद्भावमन्तरेण पुयण्जोऽवर्णपराः सम्भवन्ति ।
पिपचिषति, यियविषते इति सम्भवनीति चेत् ? किमेतावता !
वर्गग्रहणं प्रत्याहारग्रहणं जग्रहणं चार्थवद्भवति । तस्मादेतदेव
वचनमुक्तस्यार्थस्य मृवकमिति । यच्चात्र वक्तव्यं तद् ठ्द्विर्वचनेऽचिऽ
इत्यत्रोक्तम्, तत एवावधार्यम् ।
पापचिषत इति । ठ्सनि योऽभ्यासःऽ इत्येतदनाश्रित्येदं
प्रत्युदाहरणम् । तदाश्रये तु प्रत्युदाहरणान्तरं मृग्यं यदि
सम्भवति । अवतुतावयिषतीति । ठ्तुऽ इति सौत्रो धातुः
ठ्तुरुस्तुशम्यमःऽ इत्यत्र निर्दिष्टः । जुहावयिषतीति ।
जुहोतेर्ण्यन्तात्सन् ॥
स्रवतिश्रृणोतिद्रवतिप्रवतिप्लवतिच्यवतीनां वा ॥ ७।४।८१ ॥
ठ्श्रु श्रवणेऽ, अन्ये गत्यर्थाः । उदाहरणेषु ण्यन्तेभ्यः सन् ।
कथं पुनर्यणि परत उच्यमानमित्वं सकारादीनां वर्णेन व्यवधाने
भवति ? तत्राह--वचनसामर्थ्यादिति । पूर्वसूत्रे इत्यादिना
अप्राप्तविभाषेयमिति दर्सयति ॥
गुणो यङ्लुकोः ॥ ७।४।८२ ॥
लुक्शब्देनात्र यङ्लुगेव गृह्यते; सन्निधानात् ।
किञ्च---अभ्यासस्यायं गुणो विधीयते, न च लुगन्तरेऽभ्यासः
सम्भवति । चोक्रुशीतिति । क्रुशेर्यङ्लुगन्तातिप्, ठ्यङे वाऽ
इतीट्, ठ्नाभ्यस्तस्याचि पितिऽ इति लघूपधगुणप्रतिषेधः ॥
दीर्घोऽकितः ॥ ७।४।८३ ॥
अपवादत्वादिति । नाप्राप्ते दीर्घे नुक आरम्भावदपवादत्वम् ।
अनजन्तत्वादेवेति । दीर्घश्रुत्या ठचश्चऽ
इत्युपस्थानादभ्यासविशेषणादजन्तस्याभ्यासस्य दीर्घो विधीयत इति
भावः । अभ्यासविकारेष्वित्यादि । अपवादग्रहणं
बाधकमात्रोपलक्षणम्, उत्सर्गग्रहणमपि बाध्यमात्रोपलक्षणम् । तत्र
ह्रस्वत्वस्यावकाशः---ययावित्यत्र, दीर्घत्वस्यावकाशः---पापच्यत
इत्यादि; डोढाèक्यत इत्यादावुभयप्रसङ्गे परत्वाद्दीर्घत्वस्यः
प्रसङ्गः, नापवादत्वात् । तथा
सन्वद्भावस्यावकाशः---अचिक्षणदिति,
दीर्घत्वस्यावक्राशः---अदीदिपदिति; अचीकरदित्यादावुभयप्रसङ्गे
परत्वाद्दीर्घत्वप्रसङ्गः । मीमांसते
इत्यत्राप्यनैमितिकत्वेनान्तरङ्गत्वाद्दीर्घत्वप्रसङ्गः, इत्वं तु सनि
परतोऽङ्गाधिकारेऽभ्यासस्याकारान्तस्य विधानाद्वहिरङ्गम् ।
अजीगणदित्यत्र त्वेकस्मिन् येननाप्राप्तिन्यायेन
हलादिशेषस्येत्वमपवादत्वाद् बाधकं प्राप्नोति । इह तु
अपचच्च्छतुः, अपचच्छुः, चच्च्छदतुः, चच्च्छदुः, चिच्छादयिषति,
चिच्च्छर्दयिषति, चेच्च्छिद्यते---इति परत्वात् ह्रस्वत्वात्वेत्वगुणेषु
कृतेषु पश्चातुक्, क्रियते; तेनैतन्न नोदनीयम्---तुकि कृते
एत विधयो न प्राप्नुवन्तीति । ठोहाक् त्यागेऽ इत्यस्य
धातोर्निषेधो न भवति, धातुर्ह्ययं कित्, न त्वभ्यासः । ककारस्तु
ठ्हश्च व्रीहिकालयोःऽ इत्यत्र हाङ्हाकीः सामान्येन ग्रहणार्थः ॥
नीग्वञ्चुस्रंसुध्वंसुभ्रंसुकसपतपदस्कन्दाम् ॥ ७।४।८४ ॥
वञ्चुकसिपतिपदयो गत्यर्थाः । ठ्स्कन्दिः शोषणार्थःऽ, इतरे
अवस्रंसनार्थाः । वनीवच्यते इत्यादौ ठनिदिताम्ऽ इत्युपधालोपः ।
वनीवञ्चीतीत्यादौ न भवति यङे लुमता
लुप्तत्वादीकारोच्चारणसामर्थ्यान्नीकि कृते गुणह्रस्वौ न भवतः ॥
नुगतोऽनुनासिकान्तस्य ॥ ७।४।८५ ॥
नुगित्येतदित्यादि । केन सम्बन्धेनोपलक्षणम् ? अत आह---स्थानिना
हीति । उपलक्षणत्वे किं सिद्धम् ? अत आह---तेनेति ।
अझल्परत्वेऽपीति । तन्तन्यत इत्यादौ झल्परत्वे तु ठ्नश्चापदान्तस्य
झलिऽ इत्यनुस्वारः सिद्ध एव ।
ठनुस्वारस्य ययि परसवर्णःऽ इति नित्यं परसवर्णः प्राप्नोति,
इष्यते च पक्षे अनुस्वारस्य श्रवणम् ? अत आह---पदान्तवच्चेति ।
तत्कथं लभ्यते ? इहान्तग्रहणं न कर्तव्यं तदन्तविधिना सिद्धम् ?
तत्क्रियते---पदान्तस्यानुस्वारस्य यो धर्मः सोऽस्य यथा स्यादिति ।
एवं च---अनुनासिकान्तस्येति पृथक् पदे, अनुनासिकेति
लुप्तषष्ठीकम् ।
तेतिम्यत इति । ठ्तिम आर्द्रीभावेऽ ।
तपरकरणं किमिति । सर्वत्र ह्लक्वस्यैव भावान्नास्य
किञ्चिद्व्यावर्त्यमिति प्रश्नः । भूतपूर्वस्यापीति । अन्यथा
तपरकरणमनर्थकं स्यादिति भावः । बाभम्यत इति । ठ्भाम क्रोधे ॥
जपजभदहदशभन्जपशां च ॥ ७।४।८६ ॥
ठ्जप जल्प व्यक्तायां वाचिऽ, ठ्जभ जृभी गात्रविनामेऽ, ठ्दह
भस्मीकरणेऽ, ठ्दन्श दशनेऽ, ठ्भन्जो आमर्दनेऽ, ठ्पशऽ इति सौत्रो
धातुः । जञ्जप्यत इत्यादिचतुर्षु ठ्लुपसदऽ इत्यादिना यङ्, इतरत्र
सामान्यलक्षणेन ॥
चरफलोश्च ॥ ७।४।८७ ॥
चरतिर्भक्षणार्थः । ठ्ञिफला विशरणेऽ, फल निष्पतौऽ---द्वयोरपि
ग्रहणमिष्यते । चञ्चूर्यत इति । ठ्लुपसदऽ इत्यादिना यङ् ।
उतरसूत्रेणा कारस्योत्वे ठ्हलि चऽ इति दीर्घत्वम् । योगविभाग
उतरार्थः ॥
उत्परस्यातः ॥ ७।४।८८ ॥
अभ्यासस्य मा भूदिति । अन्यथा प्रकरणातस्येव प्रसङ्गः । 
अन्त्यस्य मा भूदिति । ठादेः परस्यऽ इत्यस्य त्वप्रसङ्गः;
पञ्चमीनिर्द्देशाभावात् ।
तपरकरणं किमिति । यद्यपि भाव्यमानोऽप्युकारः ।
सवर्णान्गृह्णाति, तथा प्यान्तर्यतो मात्रिकस्य मात्रिक एव सिद्ध इति
प्रश्नः । लघूपधगुणनिवृत्यर्थमिति । अनेन लक्षणेन दीर्घस्य
प्राप्त्यभावाल्लक्षणान्तरप्राप्तेऽपि विकारस्तपरकरणसामर्थ्याद्वार्यत
इति भावः । यथैव तर्हि गुणो निवर्तते, तथा ठ्हलि चऽ इति
दीर्घत्वमपि निवर्तेत ? अत आह---दीर्घत्वे हीति ॥
ति च ॥ ७।४।८९ ॥
वचनसामर्थ्यादिति । यङ्लुकि पूर्वेणैव सिद्धत्वात् ॥
रीगृधुपधस्यच ॥ ७।४।९० ॥
ऋत्वत इति । येङ् पिरतो य ऋकारवान् तस्यैव ग्रहणम्, न
तूपदेशे ऋत्वतः । तेन परीपृच्छयत इत्यादौ सम्प्रसारणे
कृतेऽपि भवति ॥
रुग्रिकौ च लुकि ॥ ७।४।९१ ॥
मर्मृज्यत इति । लुकि विधीयमानो रुग्यङ् नि प्राप्नोतीति वचनम्
॥
ऋतश्च ॥ ७।४।९२ ॥
किरतिमिति । ऋकारान्तोपलक्षणमेतत् । ठ्चर्करीतम्ऽ इति
यङ्लुकः पूर्वाचार्यसंज्ञा । पचतीति । लट उपलक्षणम्, तेन
चाकर्तीत्यादीनि रूपाणि, किरतेर्यो नयेदित्यर्थः । यद्वा---अत्र
यङ्लुकि किरतिं पचतीति यो नयेतुपचतिना तुल्यरूपाणि यो
नयेत्, पचतिवद् रुगादिकमकृत्वा नयेदित्यर्थः । प्राप्तिज्ञमिति ।
रुगादीनां विषयविभागेन या प्राप्तिस्तां जानातीति प्राप्तिज्ञः ।
प्रारब्ध इति । संग्रहणं संग्रहः, साधुशब्दसंग्रहस्तेन प्रारब्ध इति
योग्यतातिशयोद्भावनेनायं स्तूयते ।
तत्र प्रापतिज्ञमित्यत्र प्राप्तिं व्याचष्टे---तत्रेयं प्राप्तिरिति ।
तपरकरणसामर्थ्यादिति । अभ्यासविशेषणे तु
भूतपूर्वदीर्घनिवृत्यर्थं तपरकरणमिति व्याख्येयम् । न हि
मुख्यनिवर्त्यसम्भवे गौणकल्पना न्यान्येति अङ्गविशेषणमृत
इत्याश्रित मित्यर्थः ॥
सन्वल्लघुनि चङ्परेऽनग्लोपे ॥ ७।४।९३ ॥
ठ्लघुनि चङ्परेऽ इति व्यधिकरणे सप्तम्यौ, न सामानाधिकरणे;
चङ्परस्य लघुनोऽसम्भवात् । चङ्परे णौ परत इति । कृथं
पुनर्णाविति लभ्यते ? चङ्परस्यान्यस्यासम्भवात् । ननु
चाचकमतेत्यत्र मकारः । सम्भवति, अदुद्रुवद्, असुस्रवदित्यत्र
वकारः ? एवं तर्हि ठ्चङ्परेऽ इत्यङ्गस्य विशेषणम्---चङ्परे
यदङ्गं तस्य योऽभ्यासस्तस्य सन्वत्कार्यं भवति । लघुनि धात्वक्षर
इति । चङ्परे णौ यदङ्गं तस्य सम्बन्धि यल्लघ्वित्यर्थः ।
सामर्थ्याण्ण्यन्तस्य ग्रहणमिते । णेः समीपभूतस्याङ्गस्य
ग्रहणमित्यर्थः । ण्यन्तस्यावयवभूतं यदङ्गं तस्य ग्रहणमिति वा ।
अनग्लोप इति । नास्मिन्नग्लोपो विद्यत इति अनग्लोपः । एतच्च
ठ्चङ्परेऽ इत्यनेन समानाधिकरणम् । तेनायमर्थः---चङ्परे
णावको लोपेऽसतीति । अततक्षदित्यत्र संयोगपरत्वाद् गुरुसंज्ञया
लघुसंज्ञाया बाधः, अजजागरदित्यत्र आकारः । परः ।
अत्र केचिदित्यादि । ननु च गकारो जाशब्देन व्यवहितः ? अत
आह---सर्वत्रैवेति । अचीकरदित्यादावपि ककारादिना
व्यवधानाल्लघोरानन्तर्यं नास्ति, ततश्च वचनप्रामाण्याद्व्यवधान
एव सन्वद्भावेन भवितव्यमिति तेषामभिप्राय इत्यर्थः ।
दूषयति---तदसदिति ॥
यदि तहि वर्णसङ्घातेन व्यवधानं नाश्रीयते
व्यञ्जनसङ्घातेनापि व्यवधाने न सिध्यतीति मन्यमानः
पृच्च्छति---कथमिति । एवञ्जातीयकानामिति ।
संयोगव्यवहितानामित्यर्थः ।
अचकमतेति । ठ्कमेरुपसंख्यानम्ऽ इति च्लेश्चङदेशः । अचकथदिति
। ठ्कथ वाक्यप्रबन्धेऽ चुरादावदन्तः, ठतो लोपःऽ । अत्राल्लोपस्य
स्थानिवद्भावे सति व्यवधानान्न भविष्यति, अतः
प्रत्युदाहरणान्तरोपन्यासः । अददृषदिति । ठ्तदाचष्टेऽ इति णिच
इष्ठवद्भावेन टिलोपः । अत्राज्झलोर्लोपः, नाच एव केवलस्येति
नास्ति स्थानिवद्भावः । एतदर्थं च ठनग्लोपेऽ
इत्येतत्क्रियमाणमचकथदित्यत्र सन्वद्भ्वावं निवर्तयतीति
तस्योपन्यासः ।
यदि चङ्परे णौ यदङ्गं तस्य यल्लघु तत्र परतोऽभ्यासस्य
सन्वद्भावो विधीयते, वादितवन्तं प्रयोजितवानवीवददित्यत्रापि
तर्हि न प्राप्नोति, किं कारणम् ? यश्चङ्परो णिर्न तत्र लघुः;
पूर्वेण णिचा व्यवहितत्वात् । लोपे कृते नास्ति व्यवधानम् ।
अजादेशः पूर्वविधौ स्थानिवद् भवतीति
स्थानिवद्भावाद्व्यवधानमेव । यद्यपि दीर्घविधिं प्रति
स्थानिवद्भावो निपिद्धः, सन्वद्भावे तु प्राप्नोति । यस्मिंश्च णौ
लघुर्नासौ चङ्परः; द्वितीयेन णिचा व्यवहितत्वात् । भवतु वा
स्थानिवत्वनिषेधः, अग्लोपित्वान्न प्राप्नोति । वृद्धौ कृतायां
णेलेपिः, तन्नाग्लोप्यङ्गं भवति । अग्लोपि वास्तु, प्रागेव
वृद्धेर्णिलोपे कृते ? तत्रापि परिहारमाह---योऽसौ णौ णेर्लोप
इत्यादि । ततोऽन्योऽग्लोप इति अन्याकारोऽन्य उक्तः । जात्याश्रयणे हि
गोबलीवर्दन्यायेन णिजातेनिंमितत्वेन परिगृहीताया अन्यस्याको
लोपः प्रतिषेधविषयः परिगृह्यते, न तु तस्या णिजातेः; ततश्चास्य
लोपस्याग्लोपत्वेनानाश्रयणाअतेनाग्लोप्यङ्गं न भवतीति
भवत्येवात्र सन्वद्भावः । मीमादीनामत्र ग्रहणादिति । तत्र ह्यच इति
ठभ्यासलोपश्चऽ इत्येव सिद्धेऽत्रग्रहणं विषयावधारणार्थम् । अत्र
मुख्ये सन्येव भवति, न सन्वद्भावविषय इति ।
किञ्चेत्यादि । अनेनेदमाह---न केवलं मुख्यसन्परिग्रहमात्रमत्र
कारणम्, किं तर्हि ? हस्भावद्यपि विषयत्वेन निर्दिश्यते । इह च
धातोः सन्वद्भावादिस्भावादि न भवति, ततश्चाभ्यासलोपोऽपि
न भवतीति । यद्वा---सकारादौ सन्यभ्यासलोपो विहितः, न
सन्मात्रे, ततश्च सामान्यातिदेशे विशेषानतिदेशात् लोपाभावः ॥
दीर्घो लघोः ॥ ७।४।९४ ॥
अब्रिभ्रजदिति । ठ्भ्राजभासऽ इत्यादिना पक्षे उपधाह्रस्वनिपेधः ॥
उत्स्मृदृत्वारप्रथम्रदस्तृस्पशाम् ॥ ७।४।९५ ॥
तपरकरणसार्थ्यादिति । स्थानिनो ह्रस्वत्वाद् भाव्यमानत्वेन
सवर्णग्रहणाच्च नानेन दीर्घस्य प्रसङ्गः, अतो लक्षणान्तरेण प्राप्तं
दीर्घत्वं तपरकरणेन व्यावर्त्यते ॥
ई च गणः ॥ ७।४।९७ ॥
ठ्गण संख्यानेऽ चुरादावदन्तः, तस्यातो लोपेनानग्लोप इति
प्रतिषेधाद्वचनम् । कृतयोर्हलादिशेपदीर्घत्वयोरीत्वमत्वं च
विधीयते ।
ठ्लोपः पिबतेःऽ इत्येतदत्रैव पठितव्यम्---पिबतेरालोपश्चेति,
चकारात् ई चाभ्यासस्य ? सत्यम्; विभाषेत्यस्यानुवृतिः शङ्क्येत
॥
इति श्रीहरदतमिश्रविरचितायां पदमञ्चर्या सप्तमस्याध्यायस्य
तुरीयश्चरणः