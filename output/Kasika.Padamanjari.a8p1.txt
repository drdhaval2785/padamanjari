काशिकावृत्तिः --- ६
सर्वस्य द्वे ॥ ८।१।१ ॥
ठ्नित्यवीप्सयोःऽ इत्येवमादीनां विधेयकार्यिणोरनिर्देअशेन
साकाङ्क्षत्वात्स्वरितत्वाच्चाधिकारोऽयम्, तदाह---सवस्येति द्वे
इति चेति । ठ्सर्वस्यऽ इत्युक्ते यत्प्रतीयते, ठ्द्वेऽ इत् चेत्युक्ते
यत्प्रतीयते, एतदर्थस्वरूपमित्यर्थः । यद्यपि ठ्स्वं रूपम्ऽ इति
वचनादुभयोरपि स्वरूपग्रहणं युक्तम्, तथापि ठ्नाम्रेडितस्यान्त्यस्य
तु वाऽ, ठ्नित्यमाम्रेडिते डाचिऽ इति द्विरुक्तेऽच्छब्दस्य
सतामङ्गीकृत्य कार्यविधानातदभावः । न हि द्वयोरन्यतरस्य वा
स्वरूपग्रहणे द्विरुक्तेऽच्छब्दस्य सम्भवः, तथा ठ्तस्य परमाम्रेडितम्ऽ
इति पूर्वपराभावादनुपपन्नं स्यात् । तस्मादर्थग्रहणम् ।
सर्वशब्दश्चायं द्रव्यप्रकारावयवकार्त्स्न्यवृत्तिः, द्रव्यकार्त्स्न्ये
यथा---सर्वस्वं ददातीति, यच्च यावच्च स्वं तत्सर्वं ददातीति
गम्यते । प्रकारकार्त्स्न्ये यथा---सर्वान्नीनो भिक्षुरिति,
सर्वप्रकारकमन्नं भक्षयतीति गम्यते । अवयवकार्त्स्न्ये यथा---सर्वः
पटो दग्ध इतिः, सर्वावयवः पटो दग्ध इति गम्यते । इह तु
पर्यादीनां विशिष्टार्थानां शब्दानामुपादानाद्
द्रव्यप्रकारकार्त्स्न्ययोरसम्भवः । यत्रापि किञ्चिन्नोपादीयते
ठ्नित्यवीप्सयोःऽ इति, तत्रापि विशेषानुपादअनादेव सर्वस्य
शब्दस्य सिद्धम् । तस्मादवयवकार्त्स्न्यवृत्तिर्गृह्यते । परेः सर्वस्य
द्वे भवतः, न कश्चिदवयो द्विर्वचनेन वर्ज्यत इत्यर्थः ।
अत्र ठा दशभ्यः संख्याः संख्येये वर्तन्तेऽ इति ठ्द्वेऽ इत्यस्य
संख्येयापेक्षायां शब्दानुशासनप्रस्तावाच्छब्दरूपे संख्येये ठ्षष्ठी
स्थानेयोगाऽ इति वचनात्सर्वस्येति स्थानषष्ठी, सर्वस्य पर्यादेः
स्थाने द्वे शब्दरूपे भवत इत्यर्थः, यथा---ठस्तेर्भूःऽ इति, तदा
ठ्स्थाने द्विर्वचनम्ऽ इत्ययं पक्षो भवति । शब्दसम्बन्धिनि तूच्चारणे
संख्येये स्थान्यादेशभावो न सम्भवति, निवृत्तिधर्मा हि स्थानी
शब्दश्चेन्निवृत कस्योच्चारणं स्यात् ।
अतोऽध्याहृतोच्चारणशब्दापेक्षया ठ्कर्तृकर्मणोः कृतिऽ इति
सर्वस्येति कर्मणि षष्ठी, सर्वस्य पर्यादेर्द्वेअ उच्चारणे भवतः, सर्वः
पर्यादिद्विरुच्चारणीय इत्यर्थः, तदा ठ्द्विः प्रयोगो द्विर्वचनम्ऽ
इत्येष पक्षो भवति ।
तत्र प्रथमं पक्षंम दर्शयति---सर्वस्य स्थाने द्वे भवत इति । के द्वे
इति । विशेषानुपादानाद्ये केचन द्वे प्राप्नुत इति प्रश्नः ।
इतरोऽप्यन्तरतमपरिभाषामाश्रित्याह---शब्दतश्चेति ।
बिभीतकादिवाचिनामक्षादिशब्दानां शब्दत एवान्तर्यम्,
तरुपादपादीनामर्यत एव, द्वयोस्तु पचतिशब्दयोरुभयथान्तर्यम्;
तत्र ते एव यथा स्यातामित्युभयग्रहणम् । ते एवोभयथान्तरतमे
दर्शयति---एकस्येति ।
ननु चारिमन्पक्ष राजाराजा, वाक्वाक्, लिट्लिट्,
गोधुग्गोधुक्, शब्दप्राट्शब्दप्राट्, उपानदुपानत्,
गौर्गौरित्यत्र नलोप-कुत्वा-ढत्व-घत्व-षत्व-धत्व-दीर्घत्वा(वृद्धी)
नामसिद्धत्वादकृतेष्वेतेषु द्विर्वचने कृते पदस्य स्थाने
समुदायस्यादिष्टत्वातस्यैव स्थानिवद्भावेन पदत्वं
नावयवयोरिति पूर्वत्र भागे नलोपादीनि न स्युः, उतरत्र तु
समुदायपदत्वेनापि सिद्ध्यति ? ननु च नलोपादीन्यतरङ्गाणि
पदत्वमात्रा पेक्षत्वाद्, द्विर्वचनं तु बहिरङ्गं
वीप्साद्यर्थापेक्षत्वात्, ततश्च तेषु कृतेषु द्विर्वचनं भविष्यति ?
एवमपि कृतानामपि तेषां द्विर्वचने कर्तव्येऽसिद्धत्वान्नका
रादियुक्तस्य द्विर्वचनमिति पुनः पूर्वपदे निमितभावान्न स्युरेव,
यथा आèजढदित्यत्र कृतानावपि ढत्वादीनामसिद्धत्वात् हत इत्येतस्य
द्विर्वचनेऽभ्यासे हकारस्यैव श्रवणं भवति ? नैष दोषः;
वक्ष्यत्येतत् ठ्पूर्वत्रासिद्धीयमद्विर्वचनेऽ इति, ततश्च
परत्वादन्तरङ्गत्वाद्वा नलोपादिषु कृतेषु तद्यौक्तस्यैव द्विर्वचनं
भविष्यति ।
यानि तर्हि पदकार्याणि नाकृते द्विर्वचने प्राप्नुवन्ति, तानि न
स्युः; तद्यथा किङ्किमिति---ठ्वा पदान्तस्यऽ इति परसवर्णविकल्पः,
अपचन्नपचन्निति ङ्मुट्, अग्नाअग्नाविति वलोपः, छायाच्छायेति
तुग्विकल्पः, वृक्षत्वक्षानिति ठ्पदन्तस्यऽ इति णत्वप्रतिषेधः, अजेऽजे
इति, ठेङः पदान्तादतिऽ इति पूर्वरूपत्वम् । किं चात्र ठ्स्वरितो
वानुदाते पदादौऽ इत्येष विधिर्न स्यात्, उतरभागस्यापदत्वात्;
तथाऽपदत्वातदाश्रयाणि कार्याणि प्राप्नुवन्ति,
तद्यथा---अङ्गनाङ्गनेत्यतो गुणे पररूपत्वं स्यात्, पयः पय इति
ठ्सोऽपदादौऽ इति सत्वप्रसङ्ग इत्येषा दिक् । अतो द्वयोरपि
पृथक्पदत्वमेषितव्यम्; तदुच्यते---यदि प्रत्यस्तमितावयवभेद एक
एवादशः स्याद्, ठ्द्वेऽ इति द्विर्वचनमनुपपन्नं स्यात्; ततः ठ्द्वेऽ इति
वचनादेकस्य पदस्य स्थाने द्वे पदे समुदिते युगपदादेशत्वेन
विधीयेते, तत्र स्थानिवद्भावेन समुदायस्यापि पदत्वं स्वतः, एवं
चावयवयोरपीति समुदायस्यावयवयोश्च पदकार्याणि भविष्यन्ति ।
एवमपि विसंविसम्, मुसलंमुसलमिति ठादेशप्रत्यययोःऽ इति
षत्वप्रसङ्गः ? नैष दोषः; नैवं विज्ञायते---आदेशस्य सकार इति,
कथं तर्हि ? आदेशो यः सकार इति । अत्र च समुदायस्य समुदाय
आदेशः, न सकारमात्रस्य सकारमात्रमिति न भविष्यति । इह तहि
नृभिर्नृभिरिति समुदायस्य पदत्वाद्रेफनकारयोः
समानपदस्थत्वाद्रषाभ्यामिति णत्वप्रसङ्गः ? एषोऽप्यदोषः; तत्र
समानग्रहणं न कर्तव्यम्, ठ्पदेऽ इत्येवास्तु,
तत्रापदस्थयोर्निमितनिमितिनोरसम्भवादेकत्वविवक्षार्थमेव
पदग्रहणमिति समानपदस्थत्वं सिध्यति, ततश्च समानग्रहणाद यत्र
समानपदस्थत्वमेव, तत्र णत्वम् । इह तु
स्थानिवद्भावादेकपदत्वम् । वस्तुतस्तु पदद्वयात्मक आदेश इति
पृथक्पदस्थमिति णत्वाभावः । तदेवं निर्दोषः ठ्स्थाने द्विर्वचनऽ
पक्षः ।
इदानीं द्वितीयं पक्षं दर्शयति---यदा त्विति । द्विरावर्तत इति ।
उच्चार्यमाणस्य शब्दस्य यो व्यापार उच्चारणं नाम
सेहावृत्तिविवक्षिता । द्विरुच्चरतीत्यर्थः । द्वे आवृती भवत इति । द्वे
उच्चारणक्रिये भवत इत्यर्थः । न पुनर्मुख्ये एवावृती द्वे भवतः,
तथा सति त्रिर्वचनप्रसङ्गात् । नन्वस्मिन्पक्षे आं पचसिपचसि
देवदत३---इत्यत्रावृत्तिभेदनिबन्धनया द्वित्वसंख्यया
स्वाश्रयस्यैकत्वस्य निवर्तनादेकान्तरताया अभावाद् ठाम
एकान्तरम्ऽ इति निघातप्रतिषेधो न स्याद्यथा
किरिणेत्यादावावृत्तिभेदनिबन्धनेनापि द्व्यच्त्वेन
स्वाश्रयस्यैकाच्त्वस्य निवर्तानात् ठ्सावेकाचःऽ इति
विभतयाद्यौदातत्वं न भवति, तद्वत् । स्थाने द्विर्वचने तु
समुदायस्यापि स्थानिवद्भावेन पदत्वात्सिध्यति, तथा पौनः
पुन्यमिति पुनः पुनर्भवितरि वर्तमानात्पुनःपुनशब्दाद्भावे
ष्यञि यते; पुनः पुनर्भवः पौनः पुनिक इति च कालाट्ठञ्ऽ,
तत्र द्विः प्रयोगे पदस्य विज्ञायमाने समुदायस्व वीप्सालक्षणेनार्थेन
सत्यप्यर्थवत्वेऽर्थवत्समुदायानां समासग्रहणं
नियमार्थमित्यप्रातिपदिकत्वातद्वितो न रयातः
सुबन्तादुत्पत्तिपक्षेऽपि समुदायस्यासुबन्तत्वान्न स्यादेव, पक्षान्तरे
तु स्थानिवद्भावादुभयमप्यस्तीति सिध्यति । यद्यप्यस्य स्थानी
सुबन्तः, तथापि सुब्लुकि कृते ठ्न ङसिम्बुद्ध्योःऽ इति
निषेधाज्ज्ञापकात् प्रत्ययलक्षणेन ठप्रत्ययःऽ इति
निषेधाभावात्प्रातिपदिकत्वमव्यावृतमिति ? अत्रैवं भाप्ये परिहार
उक्तः---पचसिपचसीत्यर्थरूपयोः समानत्वात्स एव पच्शब्दः, स एव च
तिङ्, ततश्च यः पूर्वस्माद्विद्दितः स परस्मादपि यश्च परस्मात्स
पूर्वस्मादपि, तदादिग्रहणं च पदसंज्ञायामनुवर्तते, तत्र
समुदायस्यावयवयोश्च तुल्येऽपि तिङ्न्तत्वे समुदायस्यैव
पदसंज्ञा भविष्यति द्विर्वचनवत्, तद्यथा---पपाचेत्यत्र
समुदायस्यावयवानां च तुल्येऽप्येकाच्त्वे समुदायस्यैव ।
द्विर्वचनं भवति, नावयवानाम्; तत्कस्य हेतोः ? शास्त्रहानेः,
अवयवद्विर्वचने ह्यवयवान्तरे विषये समुदायविषये च शास्त्रं हीनं
स्यात्, तद्वत्पदसंज्ञापि समुदायस्यैव भविष्यतीत्येकान्तरता
युज्यते । पौनः पुन्यमित्यादौ तद्धितोऽप्युक्तेन न्यायेन
समुदायस्य सुबन्तत्वात् प्रातिपदिकत्वाच्च सिद्ध्यतीति ।
अत्रैवं चोदयन्ति---प्रागेव द्विर्वचनात् पचसीत्यस्यामवस्थायां
प्रवृता पदसंज्ञा किमति पुनः कृतेऽपि द्विर्वचने प्रवर्तते,
प्रवर्तमाना वा किमिति समुदायस्यैव प्रवर्तते, न तु
प्रत्येकमवयवयोः, न ह्यएवंविधो द्विर्वचनन्यायस्य विषय इति
संयोगसंज्ञायामुक्तम्; निर्ग्लेयादित्यादौ त्रिष्वपि द्वयोः
संयोगसंज्ञाभ्युपगमात् । किञ्च यत्र समुदायस्यैव
पदत्वम्---अपचन्नपचन्नित्यादौ, तत्रावयवेषु पदकार्याभावप्रसङ्ग
इति ।
अपर आह---उच्चारणक्रियैवात्र परं भिद्यते, तद्भेदात्वौपचारिकः
पदभेदः; तत्वतस्त्वेकमेव पदमित्येकान्तरता युज्यते, पौनः
पुन्यमित्यौ च वीप्सालक्षणेनार्थेन समुदायस्याप्यर्थवत्वात्
प्रातिपदिकत्वम् । न च समासग्रहणान्निवृत्तिः; अतुल्यजातीयत्वात् ।
येपां हि भिन्नार्थानां सतां परस्परसम्बन्धमात्रमधिकं
तत्समुदायस्यैव तुल्यजातीयस्य तेन निवृत्तिः । न
चात्रैतदुभ्यमस्ति । न हि द्वयोः पुनः शब्दयोरर्थो भिद्यते, नापि
तत्समुदाये तत्सम्बन्धोऽधिकः किं तर्हि ? वीप्सारूपोऽन्य एवेति ।
यद्येवम्, किरिणेत्यादौ ठ्सावेकाचस्तृतीयादिःऽ इति विभक्तिस्वरः
स्यात् ? तत्रापि ह्युच्चारणक्रियैव भिद्यते, तत्वतस्त्वेक एवेकारः ।
किञ्च----नित्यानां विभूनां वर्णानां तदात्मकानां च पदानां
स्वरूपेण व्यवधानमव्यवधानं च न सम्भवतीत्युपलब्धिगतमेव
तदाश्रयितव्यम् । तत्र च यथा पदभेदेऽप्युपलब्धिभेदः, तथा
तदभेदेऽपीति कथमेकान्तरता ! यदि च
पौनः---पुन्यमित्यादावुक्तेन न्यायेन समुदायस्यापि
प्रातिपदिकत्वम्, हन्तैवं ग्रामोग्रामो रमणीय इत्यादावप्येवमेव
प्रातिपदिकत्वे सति सुब्लुक् स्यात्, तस्मात्स्थाने द्विर्वचनमेवात्र
रोचयामहे । अत एव ठ्स्थअने द्विर्वचनम्ऽ पूर्वं वृत्तिकारेण
दर्शितम्, पश्चात्सम्भवमात्रेण ठ्द्विः प्रयोगोऽपिऽ दर्शितः ।
इह सर्वस्येति वचनमलोऽन्त्यनिवृत्यर्थं वा स्यात्,
षष्ठ।ल्र्थप्रसिद्धयर्थं च । तत्र स्थाने द्विर्वचनपक्षे
तावच्छब्दतोऽर्थतश्चान्तरतमाभ्यां द्वाभ्यामादेशाभ्यां भाव्यम् । ये
चैवं प्रकारास्ते नियोगतोऽनेकाल्स्वभावाः---इत्यन्तरेणापि
सर्वग्रहणम् ठनेकाल्शित्सर्वस्यऽ इति सर्वस्य भविष्यति ।
षष्ठ।ल्र्थोऽपि ठ्परेर्वर्जनेऽ इत्यादौ यत्र षष्ठयुच्चार्यते तत्र
तावत् सिद्धः; यत्रापि षष्ठी नास्ति---ठ्नित्यवीप्सयोःऽ इति, तत्रापि
सामर्थ्याल्लभ्यते---नित्यवीप्सयोयः शब्दस्तस्य द्वे भवत इति । द्विः
प्रयोगपक्षे त्वलोन्त्यविधिप्रसङ्ग एव नास्ति; स्थानषष्ठ।ल्भावात् ।
षष्ठ।ल्र्थोऽपि लभ्यत एवः, उच्चारणस्य शब्दधर्मत्वाद् । अतो नाथः
सर्वग्रहणेनेत्यभिप्रायेणाह---सर्वस्येति किमिति । विस्पष्टाथमिति
। य एवं प्रतिपतुमसमर्थः, तं प्रति सुखप्रतिपतये सर्वस्येत्युच्यत
इत्यर्थः । अथेत्यादि । एवं
मन्यते---समासतद्धितवाक्यनिवृत्यर्थमवश्यम् ठ्पदस्यऽ इति वक्तव्यम्
। समासनिवृत्यर्थ तावत्---सप्तपर्णोऽष्टापदम्, अत्र सप्तसंख्यानि
पर्णानि वीप्स्यन्ते, न तु तद्वान्वृक्ष इति
वीप्सायामेकत्वस्यानन्तर्भावात्प्रागेव विभक्तेद्विवचनप्रसङ्गः,
पदाधिकारातु न भवति; तद्धितः---द्विपदिकां ददाति, अत्र
द्वित्वसंख्यायुक्तः पदार्थो वीप्स्यत इति
स्त्रीत्वैकत्वलक्षणयोर्लिङ्गसंख्ययोरनन्तर्भावात्प्राक् तद्धितोत्पतेः
समासे कृते प्राप्तं द्विर्वचनं पदत्वाभावान्न भवति;
वाक्यम्---ग्रामेग्रामे पानीयम्, अत्र वाक्यस्यापदत्वाद् द्विर्वचनं न
भवति ग्रामे पानीयमिति । किञ्चोतरत्र पदस्येति न वक्तव्यं भवति;
ठ्पदस्य पदात्ऽ इत्यस्यैवानुवृतेरिति । नैवं शक्यमिति ।
अस्याप्ययमभिप्रायः---ठ्पदस्यऽ इत्युच्यमानेऽपि सप्तपर्णाभ्यामित्यादौ
स्वादिषु पूर्वस्य पदत्वाद् द्विर्वचनप्रसङ्गः; तस्मादेवमत्र
परिहारो वाच्यः---यद्वीप्सायुक्तम्, न अदः प्रयुज्यते; किं पुनस्तत्
? पर्वणिपर्वणि सप्तपर्णान्यस्येति, यच्च प्रयुज्यते न
तद्वीप्सायुक्तम्---सप्तपर्णान्यस्येति पर्णशब्द इति । तद्धिते तु
तद्धितेनैवोक्तत्वाद् द्विर्वचनाभावः, स हि ठ्वीप्सायाम्ऽ इत्युच्यते
। वाक्यस्यापि द्विर्वचनं न भवति; पदद्विर्वचनेनोक्तत्वाद्वीप्सायाः ।
तस्मात् समासादिनिवृत्यर्थं तावत्पदाधिकारो न कर्तव्य इति ।
प्रत्युत क्रियमाणे पदाधिकारेऽव्याप्तिलक्षणो दोष इत्याह---इह हि
न स्यादिति । प्रपचतीति । धातूपसर्गसमुदायः क्रियाविशेषवाची ।
अडादिव्यवस्थार्थं तु धातूपसर्गयोः पृथक् कल्पनम्, ततश्च
क्रियाधर्मो नित्यता समुदायस्येति तस्यैव द्विर्वचनम् । इहेत्यादि ।
द्रुहेस्तृचि विहिते ठ्वा द्रुहमुहऽ इति घत्वढत्वे प्राप्नुतः,
द्विर्वचनं च; तत्र घत्वढत्वयोरसिद्धत्वात्पूर्वं द्विर्वचनं प्राप्नोति ।
अस्तु, को दोषः ? तत्राह---तत्रेति । पश्चाद्विकल्पे प्रवर्तमाने यदा
परत्र ढत्वं तदा पूर्वत्रापि ढत्वमेवेति नियमाभावात् घत्वमपि
कदाचिंत् स्यात् । एवं घत्वेऽपि द्रष्टव्यम्---परत्र घत्वं पूर्वत्र
ढत्वमिति । एतच्चैकस्या आकृतेश्चरितः प्रयोगो न
द्वितीयस्यास्तृतीयस्याश्च भवतीति न्यायमनाश्रित्योक्तं द्रष्टव्यम् ।
अयं च न्यायः ठ्कृञ्चानुप्रयुज्यते लिटिऽ इत्यत्रैव व्याख्यातः ।
पूर्वत्रासिद्धीयमिति । ठ्पूर्वत्रासिद्धम्ऽ इत्यस्मिन्नधिकारे भवं
नलोपादिकार्यं पूर्वत्रासिद्धीयम्, तद् द्विर्वचनादन्यत्रासिद्धं
भवति । अथ वा---पूर्वस्यां सपादसप्ताध्याय्यमसिद्धं नलोपादि
पूर्वत्रासिद्धम्, तत्र भवमसिद्धत्वं पूर्वत्रासिद्धीयम्; तद्
द्विर्वचने कर्तव्ये न भवति, ततश्च घत्वे ढत्वे वा प्रवृते
तद्यौक्तस्यैव द्विर्वचनमिति नास्ति दोषः ।
सर्वस्येत्येतदेवेत्यादि । पूर्वं ठ्पूर्वत्रासिद्धीयमद्विर्वचनेऽ इति
वचनाश्रयेण द्रोढाद्रोढेअति साधितम्, इदानीम् ठ्सर्वस्यऽ इत्यनेन
साधितमित्येकस्मिन्साध्ये द्वयोर्हेत्वोर्विकल्पः । कथं पुनः ठ्सर्वस्यऽ
इत्यनेन कृतसर्वकार्यप्रतिपतिः ? अर्शाअद्यच्प्रत्ययान्तोऽयं
सर्वशब्दः---सर्वं कार्यं यस्मिन्नस्ति तदिदं सर्वम्, तस्य द्वे भवतः ।
सर्वेषु कार्येषु कृतेषु द्विर्वचनमित्यर्थः ॥
तस्य परमाम्रेडितम् ॥ ८।१।२ ॥
ठ्तस्यऽ इत्यवयवयोगे षष्ठी, परशब्दोऽवयवचनः ।
ठ्दिक्शब्दाञ्चूतरपदऽ इत्यत्र यद्यपि ठ्दिशि दृष्टः शब्दो
दिक्शब्दःऽ---इत्याश्रयणात्सम्प्रत्यदिक्शिब्दत्वेऽपि पञ्चमी विहिता,
तथाप्यस्मादेव निर्देअशादवयववाचिभिर्योगे षष्ठी भवति । एवं च
पूर्वं कायस्येत्यादि सिद्धं भवति । उदाहरणे---ठाम्रडितं भर्त्सनेऽ
इति प्लुतः । तस्य ग्रहणं विषयावधारणार्थम्--तस्यैतस्यानन्तरस्य
द्विरुक्तस्येति, तेन पाष्ठिके द्विर्वचने इयं संज्ञा न भवति । ननु
आम्रेडितशब्दो निघण्टुअषु प्रसिद्धः---ठार्म्रडितं द्विस्त्रिरुक्तम्ऽ इति ?
सत्यमर्थे प्रसिद्धः; इह तु शब्दे परिभाष्यते 
महासंज्ञाकरणं पूर्वाचार्यानुरोधेन ॥ 
अनुदातं च ॥ ८।१।३ ॥
परमित्यनेन सामानाधिकरण्यातस्य
चाज्झल्समुदायरूपत्वादन्यर्थोऽत्रानुदातशब्दः---अविद्यमानमुदातमनुदातमिति । स्वरितेऽप्युदातस्य भावातस्यापि निवृत्तिः । एवमपि न ज्ञायते---केन स्वरेणाम्रेडितं प्रयोक्तव्यमिति ? उच्यते; उदातस्वरितौ तावन्निषिद्धौ, न चास्वरकस्याच उच्चारणं सम्भवति, तत्र पारिशेष्यादनुदातत्वमेव भविष्यति । यद्वा---अनुदाताच्कमनुदातम्, आम्रेडितस्था अचोऽनुदाता भवन्तीत्यर्थः । भुङ्क्तभुङ्क्त इति । ठ्भुजोऽनवनेऽ इत्यात्मनेपदम्, तस्य ठ्तास्यनुदातेत्ऽ इत्यनुदातत्वम्, श्नमः प्रत्ययस्वरः, तस्य ठ्श्नसोरल्लोपःऽ इत्यल्लोपे उदातनिवृत्तिस्वरेण भुङ्क्तेशब्दोऽन्तोद्रुतिः, द्विर्वचनेन परस्यानुदातत्वम् । पशुशब्दः कुप्रत्ययान्तोऽन्तोदातः ॥
नित्यवीप्सयोः ॥ ८।१।४ ॥
नित्ये चार्थे वीप्सायां च यद्वर्तते इति । अनेन
सप्तमीयमर्थनिर्देअशार्थेति दर्शयति । प्रयोक्तृधर्मभूता वीप्सा, न च
सा ग्रामादिशब्दैरभिधीयते । पचतिपचतीत्यत्रापि वस्तुतो यन्नित्यं
न ततिङ्न्तेनाभिधीयते । नित्यत्वं तु द्विर्वचनद्योत्यम् ।
तस्मादयमत्रार्थः---नित्यत्वे द्योत्यत्वेन विषयभूते, वीप्सायां व
द्योत्यत्वेन विषयभूतायामिति । एषैव च तत्र वृत्तिः, शब्दस्य यद्वता
तद्विषयता । यदि पुनरेषा षष्ठी स्यात्सव्रूपविधिः प्रसज्येत, ततश्च
ठ्नित्यं क्रीडाजीविकयोःऽ, ठ्पादशतस्य संख्यादेर्वीप्सायाम्ऽ
इत्यादिनिर्देअशो नोपपद्यते । यदि तु ठ्नित्यार्थविषयः शब्दो
नित्यःऽ इत्युच्येत, वीप्सार्थविषयश्च वीप्सेति; तदा
षष्ठ।लमप्यदोषः ? गौणत्वप्रसङ्गातदनाश्रितम् । नित्यशब्दोऽयं
सर्वकालावस्थायिनो य आत्माकाशादयः, येषामुत्पत्तिविनाशौ
प्रयोक्तृभिर्नोपलभ्येते, तेष्वपि प्रयुज्यमानो दृश्यते---नित्य
आत्मा, नित्य आकाशः, नित्या द्यौरिति; आभीक्ष्ण्येऽपि---नित्यं
प्रहसितः, नित्यं प्रजल्पित इति । तत्राविशेषादुभयोरपि
ग्रहणादाकाशादिशब्दानामपि द्विर्वचनप्रसङ्ग इति मन्यमानः
पृच्छति--केषु नित्यतेति ।
अथ वा---नित्यशब्दस्य कूटस्थलक्षण एव मुख्योऽर्थः,
शब्दान्तरसन्निध्यनपेक्षणात् । आभीक्ष्ण्यं तु
क्रियापदप्रयोगसमधिगम्यं गौणोऽर्थः;
अविच्छेदोपलब्धिसामान्यमाश्रित्य तत्र प्रयोगात् । ततश्च
ठ्गौणमुख्ययोर्मुख्ये सम्प्रत्ययःऽ इति कूटस्थवाचिनामेव
द्विर्वचनप्रसङ्ग इति मन्यमान आह---केषु नित्यतेति । इतरोऽपि
विदिताभिप्राय आह---तिङ्क्ष्विति । अविशेषमेव मन्यमानः
पृच्छति---कुत इति । आभीक्ष्ण्यमिहेति ।
अयमभिप्रायः---कूटस्थवचनग्रहणे तिङ्न्तानि न संगृहीतानिस्युः,
आभीक्ष्ण्यलक्षणे तु नित्यत्वे गृह्यमाणे तल्लक्षणं द्विर्वचनं
तिङ्न्तानाम्, वीप्सालक्षणं तु सुबन्तानामित्युभयानुग्रहो भवति ।
गौणोऽपि चार्थो लक्ष्यदर्शनवशादिहाश्रीयते---यथा ठ्शीतोष्णाभ्यां
कारिणिऽ, पार्श्वेनान्विच्छतीत्यादौ । उभ्यविधेऽपि नित्यत्वे गृह्यमाणे
तद्वाचिनां सुबन्तानां स्वार्थ एव द्विर्वचनं स्यात्, न चैवं लोके
प्रयोगोऽस्ति---आत्मात्मेति । एवं ह्युक्ते वीप्सा प्रतीयते, न तु
स्वार्थः । तस्मादाभीक्ष्ण्यस्यैव ग्रहणमिति भवत्याभीक्ष्ण्यमिह नित्यता ।
सा च तिङ्क्ष्वव्ययकृत्सु चेति । एतत्कुतसत्यम् ?
इत्याह--आभीक्ष्ण्यं च क्रियाधर्म इति । पौनः पुन्यमुआभीक्ष्ण्यम्
। तच्च साध्यरूपायाः क्रियाया एव सम्भवति, तज्जातीयस्य तु पुनः
करणं घटादिष्वपि रूम्भवति; तथापि क्रियाविषयैव पुनः क्रियत
इति प्रतीतिः । तद्वचनाश्च पुनः पुनः, आभीक्ष्ण्यम्, नित्यमित्यादयः
शब्दाः, यथा युगपत्पृथगित्यादयः शब्दाः क्रियाविषयाः, तद्वत् ।
क्रिया च तङ्क्ष्विव्यवकृत्सु चाभिधीयते, पाचकादिषु तु साधनं
प्रधानम् । पाकादिष्वपि तु सिद्धता प्रधानम्, न क्रिया ।
कीदृशी पुनः सा क्रिया यस्या आभीक्ष्ण्यं धर्मः ? इत्याह---यां
क्रियामिति । तन्नित्यमिति । नित्यशब्दस्य नपुंसकलिङ्गत्वातद्वृत्ति
तच्छब्दस्यापि नपुंसकत्वम्, यथा---अणौ यत्कर्म णौ चेत्स कर्तेत्यत्र
पुंस्त्वम् । लुनीहिलुनीहीति । क्रियासमभिहारे लोटुअ । यद्यपि
तिङ्न्तस्य दर्शितमुदाहरणं तथाप्यस्त्यत्र वक्तव्यमिति पुनरुपन्यासः,
तद्दर्शयति---कत्वाणमुलोर्लोटश्चेति । ठ्समानकर्तृकयोःऽ
इत्यादिनार्थान्तरेऽपि क्त्वाणमुलौ विहितौ, लोडपि
विध्यादावर्थान्तरे विहित इति सामान्यशब्दत्वात् द्विर्वचनापेक्षा
एव पौनः पुन्यं प्रकाशयन्ति । यङ् तु तन्निरपेक्ष इति । स हि
क्रियासमभिहारं न व्यभिचरति, तत्किं तस्य तद्द्योतने
द्विर्वचनापेक्षया ! ननु यङ्न्तस्यापि कदाचिद् द्विर्वचनमिष्यते,
तत्कथम् ? इत्याह---यदा त्विति । द्विविधो हि क्रियायाः
समभिहारः---पौनः पुन्यम्, भृशार्थश्च । तत्र यदा द्विर्वचनं
भवति, तदा भृशार्थे यङ्, तस्यैव पौनः पुन्यं द्योतयितुं
द्विर्वचनम्, तस्य यङऽद्योतितत्वादित्यर्थः । वृतौ च
सामान्यशब्दस्यापि क्रिया समभिहारशब्दस्य भृशार्थलक्षणे
क्रियासमभिहारे वृत्तिविज्ञेया । पापच्यत इति । सकला अवयवक्रियाः
स्वयमेव सम्पादयन् पुनः पुनः पचतीत्यर्थः । लोडपि
भवति---पापच्यस्व पापच्यस्वेत्येवायं पापच्यत इति । अथ
नित्यतायां द्विर्वचनमुच्यमानं धातुमात्रस्य कस्मान्न भवति, स हि
क्रियावचनः ? उच्यते; परिगृहीतसाधना क्रिया व्यवहारोपयोगिनी
भवति, तदभिधानाच्च धातुमात्रस्य द्विर्वचनाभावः । पदाधिकारो
वाश्रयणीयः । अनेनैवाभिप्रायेण पूर्वमुक्तम्---ठथ पदस्येत्येव
कस्मान्नोच्यतेऽ इति, अस्मिन्पक्षे सगतिकस्य द्विर्वचनं वक्तव्यमेव ।
एतेनैतदपि निरस्तम्---भृशार्थे सावकाशो यङ् पौनः पुन्ये
परेण द्विर्वचनेन बाध्यत इति । कथमिदं निरस्तम् ? पदस्य
द्विर्वचनं धातोर्यङ्, तत्रान्तरङ्गस्य न युक्तो बाध इत्
व्याख्यातम् ।
नित्यं वीप्सां व्याख्यास्यन् विषयं तावत्पृच्छति---अथेति । सुप्सु
वीप्सेति । सुपामेव तदभिव्यक्तौ समर्थत्वात् । एवं विषयमुक्त्वा
स्वरूपं पृच्छति---का पुनरिति । यदि सामान्येन व्याप्तुमिच्छा
वीप्सा, तदा चिकीर्षतीत्यादौ द्विर्वचनप्रसङ्गः;
करोत्यादिक्रियाभिः कटादीनां या व्याप्तुमिच्छा तद्विचित्वात् ।
इतरो ठ्योगरूढिर्वीप्साशब्दःऽ
इत्यभिप्रायेणाह---व्याप्तिविशेषविषयेति । प्रयोक्तुरिच्छेति । अनेन
नाभिधेया वीप्सा गृह्यते---वीप्सावाचिनो द्वे भवत इति, किं तर्हि ?
प्रयोक्तृधर्मः, आबाधवत् । गतगत इत्युक्ते प्रियस्य चिरगमनादिना
पीडितो वाक्यं प्रयुङ्क्त इति प्रतीयते, तेन चिकीर्षतीत्यादौ
द्विर्वचनं भवतीति दर्शयति । व्याप्तिविशेषविपयेत्युक्तम्, स तु
विशेषो नाद्याप्यभिहितद इति पुनः पृच्छति---का पुनरसाविति ।
नानावाचिनामित्यादि ।
पूर्ववृत्तिषु पठितं वीप्सालक्षणम्, तद्
व्याचष्टे---नानाभूतार्थवाचिनामिति । तत्र नानावाचिनामिति
वचनाज्जातिवाचिनां द्विर्वचनं न भवति---ब्राह्मणो न हन्तव्यः,
सम्पन्नो व्रीहिरिति । नहि जातिशब्दा नानाभूतार्थवाचिनः;
जातेरेकत्वात् । युगपद्ग्रहणात्क्रमविवक्षायां द्विर्वचनाभावः,
यथा---अस्मिन्वनेऽयं वृक्षः शोभनोऽयं वृक्षः शोभन इति क्रमेण
शोभनत्वप्रतिपादने बहूनामपि शब्दानां प्रयोगो भवति,
तथैकशेषोऽपि न भवति---अस्मिन्वने वृक्षाः शोभना इति;
नानावाचित्वाभावात् । पृथगर्थपर्यवसायित्वं हि नानावाचित्वम्,
न चैकशेषे तदस्ति । अत एव तत्र न प्रत्येकं विधेयसम्बन्धो
नियमेन प्रतीयते । न ठ्हि ब्राह्मणेभ्यः शतं देयम्ऽ इत्युक्ते नियमेन
प्रत्येकं शतं देयं भवति । ब्राह्मणाय ब्राह्मणाय शतं देयमित्युक्ते
प्रत्येकं शतं दीयते, तत्करय हेतोः ? पृथगर्थपर्यवसायितया
पृथग्देयस्य सम्बन्धात् । यदा च पृथगर्थपर्थवसायिता, तदा
यावन्तोऽर्था अभिधित्सिताः, तावन्तः शब्दाः
पृथगेकैकपर्यवसायिनः प्रसक्ताः, तेषामनेन निवृत्तिः
क्रियते---वीप्सायां द्वे एव प्रयोक्तव्ये, न तु बहु प्रयोक्तव्यमिति ।
कथं तहि निवृतानामर्थः प्रतीयते, यावता प्रत्येकपर्यवसायित्वे
द्वयोरेव प्रतीतिः स्यात् ? उच्यते---
एकशेषे यथान्येषामर्थः शिष्टेन गम्यते ।
तद्वदत्र विशेषेऽपि शिष्टाभ्यामितरार्थधीः ॥
यथैव हि वृक्षौ वृक्षा इत्येकशेषविषये शिष्यमाणमेव
निवृतानामप्यर्थमाह, तथेहापि शिष्यमाणे द्वे एव
विवक्षितानर्थानबिधास्यतः । न च बहुवचनप्रसङ्गः;
परिगृहीतैकत्वानां बहूनामभिधानात्; अन्यथा
प्रतेयकसम्बन्धस्याप्रतीतेः द्विर्वचनादुतरकालं सत्यामपि
बहुत्वावगतावप्रातिपदिकत्वाद्वहुवचनाभावः, यथा---पश्य मृगो
धावतीति सत्यपि दर्शनक्रियापेक्षे कर्मत्वे द्वितीयाभावः ।
एकैकमित्यत्र तु सत्यपि बहुव्रीहिवद्भावेन प्रातिपदिकत्वं
परिगृहीतैकत्वस्यैकारथस्य वीप्सायोगादन्तरङ्गत्वादेकवचनं
भवति, न बहुवचनम् ; बहुत्वप्रतीतेर्बहिरङ्गत्वात् ।
अस्यैवार्यस्य ठेकैकस्य प्राचाम्ऽ इति निर्देअशो लिङ्गमित्यलमियता ।
तदयमत्रार्थः---नानाभूतार्थवाचिनां यान्यधिकरणानि वाच्यानि
तेषां सहविवक्षितानां पृथक् संख्यायुक्तानां प्रत्येकं क्रियया
गुणेन वा व्याप्तुमिच्छा वीप्सेति । क्रियागुणग्रहणं
द्रव्यस्याप्युपलक्षणम् । ग्रामेग्रामे पानीयमिति ।
द्रव्यव्याप्तेरुदाहरणम् । पुरुषः पुरुषो निधनमुपैतीति ।
निधनमुमरणम् । जातस्य हि ध्रुवो मृत्युरित्यर्थः । अपर
आह---साम्नां भक्तिविशेषःउनिधनम्, सर्व एव ऋत्विजो
निधनमुपयन्तीत्यर्थ इति ।
यतिङ्न्तमित्यादि । अत्र विप्रतिषेधो हेतुः, द्विर्वचनस्यावकाशो
यत्र नित्यता विवक्षिता, न प्रकर्षः---पचतिपचतीति,
प्रकर्षप्रत्ययस्यावकाशो यत्र प्रकर्ष एव विवक्ष्यते, न
नित्यिता---पचतितरामिति; उभयविवक्षायामुभयप्रसंगे परत्वाद्
द्विर्वचनम्, ततः पुनः प्रसङ्गविज्ञानात्प्रकर्षप्रत्ययः ।
यद्वा---प्रतियोग्यपेक्षः प्रकर्षो बहिरङ्गः,
पौनःपुन्यमन्तरङ्गमिति पूर्वं द्विर्वचनम् ।
इह त्वित्यादि । इष्टिरेवेयम् । यद्वा---प्रकर्षयुक्ता एवाढ्यदय
आनयनक्रियायामुपयुज्यन्त इति लघुप्रकर्षा एव वीप्स्यन्ते ।
किञ्च---कृतद्विर्वचनातरपि सत्याढ्यतरमिति भवितव्यम्, तथा च
प्रकर्षार्थो गम्येत, न वीप्सेति पूर्वं प्रकर्षयोगः ॥
परेर्वर्जने ॥ ८।१।५ ॥
परिपरि त्रिगर्तेभ्य इति । ठपपरी वर्जनेऽ इति कर्मप्रवचनीय संज्ञा,
ठ्पञ्चम्यपाङ्परिभिःऽ इति पञ्चमी । परिषिञ्चतीति । परिः सर्वतो
भावे, ठुपसार्गात्सुनोतिऽ इत्यादिना षत्वम् ।
परेर्वर्जन इत्यादि । ठ्परेर्वर्जनेऽ इत्यत्रा ठसम सेऽ इति वक्तव्यम्,
ठ्वाऽ इति च वक्तव्यम्, तेनासमास एव भवति, तत्रापि विसप्लेन ।
अन्यत्र तु नैव भवति, तदाह---समासे त्विति । तेनौवोक्तत्वादिति
। ननु वाक्ये तावद्वर्जनं परेरेव द्योत्यम्, समासेऽपि परिः
सन्निहितः, तत्किं समासस्य वर्जने शक्तिः कल्प्यते ?
तत्राहुः---ठ्जहत्स्वार्था वृत्तिःऽ इति पक्षे समास एव
वर्ज्यमानोपसर्जने वर्जने वर्तते, अवयवौ त्वनर्थकाविति । यदा
तु ठजहत्स्वार्था वृत्तिःऽ इति पक्षः, तदा वाक्ये केवले वर्जने
परिर्वर्तत इति तत्रैव द्विर्वचनं भवति । समासे तु
वर्ज्यमानार्थास्कन्दानान्न द्व्यर्थः परिः केवले वर्जने वर्तत इति
द्विर्वचनाभावः ॥
प्रसमुपोदः पादपूरणे ॥ ८।१।६ ॥
प्रादीनां समाहारद्वन्द्वः, ठ्द्वन्द्वाच्चुदषहान्तात्समाहारेऽ इति
समासान्तस्तु न भवति; समासान्तविधेरनित्यात्वात् । उदित्यं
जातवेदसमिति क्वचिदुदाहृतम्, तदयुक्तम्; न ह्यत्र द्वितीय उच्छब्दः,
किं तर्हि ? उशब्दः ।
उपर्यध्यधसः सामीप्ये ॥ ८।१।७ ॥
उपर्यादीनां योऽर्थस्तस्य सामीप्यद्योतनाय द्विर्वचनम् ।
सामीप्यमुप्रत्यासतिः, तच्च देशकृतं कालकृतं वा । उपर्युपरिदुः
खमिति । कालकृतस्योदाहरणम् । दुः खस्य
सामीप्येनोपरिष्टादित्यर्थः । ठुभसर्वतसोःऽ इत्युपसंख्यानेन
द्वितीया । उपर्युपरि ग्रामिति । ग्रामस्य सामीप्येनोपरिष्टाद्देश
इत्यर्थः । अध्यधि ग्राममिति । अधिरुपरिभावे, यथा---ठ्समिधं स्रुचं
चाध्यधि गार्हपत्यं हृत्वाऽ इति । अधोऽधो ग्राममिति । ग्रामस्य
सामीप्येनाधस्ताद् देश इत्यर्थः । यथा ठ्नवानधोऽधो बृहतः
पयोधरान्ऽ इति ।
उपर्युपरि पश्यन्तः सर्व एव दरिद्रति ।
अधोऽधो दर्शने कस्य महिमा नोपजायते ॥
इति तु वीप्सायां द्विर्वचनम् ।
उपरि चन्द्रमा इति । अत्र भूगतमपेक्ष्योपरिभावस्य सामीप्यं नास्ति ।
उपरि शिरस इत्यादि । न हि वस्तुसतैव शब्दत्युत्पतेः प्रधानं
कारणम्, किं तर्हि ? विवक्षा, सा चेह नास्ति । शिरस उपरिष्टाद्
घट्ंअ धारयति नाधस्तादिति ह्यत्र विवक्षितम् । सामीप्यं तु वस्तुतः
सम्भवति ॥
वाक्यादेरामन्त्रितस्यासूयासम्मतिकोपकुत्सनभर्त्सनेषु ॥ ८।१।८ ॥
एकार्थः पदसमूहो वाक्यमिति । यथाह
भगवाञ्चैमिनिः---अर्थैकत्वादेकं वाक्यं साकांक्षं चेद्विभागे स्यात्ऽ
इति । क्वचितु ठेकतिङ्पदसमूहो वाक्यम्ऽ इति पठ।ल्ते, एका
तिङ्विभक्तिर्यत्र स एकतिङ् । क्वचितु न किञ्चिदपि वाक्यलक्षणं
पठ।ल्ते । असूयासम्मतिकोपकुत्सनभर्त्सनेषु यदि तद्वाक्यं भवतीति
। यद्यपि वाक्यादेरिति समासे गुणीभूतं वाक्यम्,
तथाप्यसूयादीनां तेनैव सम्बन्धः---असूयादिषु यद्वाक्यं
तदादेरिति, न तु प्रधानेन वाक्यादिनाऽऽमन्त्रितेन । प्रयोक्तृधर्मा
ह्यसूयादयो नाभिधेयधर्माः, ते च वाक्येनैव द्योत्यन्ते,
नामन्त्रितेन । उदाहरणेषु सम्मतावनुकम्पायां कन्, इतरत्र
कुत्सिते कः । रिक्तमु शून्यम्, क्षुद्रमित्यर्थः । शक्तियष्टिशब्दाभ्यां
तद्वत्योः स्त्रियोर्वर्तमानाभ्यां कुत्सिते कः । एवं हि कुत्सनम्,
सम्बोधनं च समीचीनं भवति । भर्त्सने त्वित्यादि । यद्यपि ठ्भत्सेने
पर्यायेणऽ इति वचनात्पूर्वस्यापि तत्र विधीयमानं
भर्त्सनकुत्सनयोरपि सिद्ध्यति; कारणत्वेन तत्रापि
कोपासूययोर्भावात्, तेतश्च नार्थः कुत्सनभत्सेनग्रहणेन ?
नैतदस्ति;
गुरवो हि हितैषित्वादकुप्यन्तोऽपि भर्त्सनम् ।
कुर्वते भर्त्स्यमानास्तु कुपितान्प्रतियन्ति तान् ॥
विनाप्यसूयया कुत्सां कुर्वन्तीति पृथक्तयोः ।
निर्देअशः सूत्रकारेण विहितः सूक्ष्मदर्शिना ॥
सामृतैः पाणिभिर्घ्नन्ति गुरवो न विषोक्षितैः ।
लालनाश्रयिणो दोषास्ताडनाश्रयिणो गुणाः ॥
अभिप्राये दुष्टे लालनेऽपि दोषा भवन्ति, विपर्यये तु ताडनेऽपि
गुणा इत्यर्थः ॥
एवं बहुव्रीहिवत् ॥ ८।१।९ ॥
अत्र यदि केवलो बहुव्रीहिवद्भावोऽनिर्दिष्टविषयोऽनेन
विधीयते, ततश्चेहापि प्राप्नोति---एक इति, ततश्च सुब्लुक्, स्यात्
। अस्तु, बहुव्रीहिवद्भावादपरः सुः प्रभविष्यति ? नैव चात्र
सुब्लुक् प्राप्नोति, एक इत्यस्य प्रत्ययान्तत्वेनाप्रातिपदिकत्वात् ।
ठ्कृतिद्धितसमासाश्चऽ इत्यत्र च समासग्रहणं नियमार्थम्, न
विध्यर्थमिति तेनापि नास्ति प्रातिपदिकत्वम् । इह तर्ह्येकेति
पुंवद्भावः प्राप्नोति ? स्यादेवतन्---ठ्द्वेऽ इत्यधिकाराद्
द्विर्वचनसन्नियोगेन विधीयमानो बहुव्रीहिवद्भावस्तदभावादिह
न भवतीति । अथ तदपि द्विर्वचनं तेन विधीयमानमत्र कस्मान्न
भवति ? तस्माद्वक्तव्योऽस्य विषयः । अत आह---एकमित्येतच्छब्दरूपं
द्विरुक्तमिति । सत्यम्; ठ्द्वेऽ इत्यनुवर्तते, न च तेन द्विर्वचनं
विधीयते, किं तर्हि ? अन्येन विहितनूद्य तत्र बहुव्रीहिवद्भावो
विधीयते । क्व चान्येन द्विर्वचनं विहितम् ? वीप्सायाम् । यदि
पुनर्वीप्साग्रहणमनुवर्त्य तत्र बहुव्रीहिवद्भावो विधीयेत ? नैवं
शक्यम्; बहुव्रीहिवद्भावेन द्विर्वचनं बाध्यते । अथ यदि
वीप्सायां द्वे इत्येवमुभयमनुवर्त्य द्विर्वचनं
बहुव्रीहिवद्भावः---इत्युभयमनेन विधीयते, न दोषो भवति ।
वःतिकारस्तु किमनया वीप्साग्रहणानुवृत्येति ठ्द्वेऽ
इत्येवान्ववीवृतत् ।
सुब्लोपपुंवद्भावाविति । यद्यप्येतौ बहुव्रीहाविति नोच्येते,
तथापि तत्र दृष्टावित्येतयोरतिदेशः । क्वचितु वृतावेवायमर्थः
पठ।ल्ते । एकैकमिति । एकमित्यस्य द्विर्वचने द्वयोरपि सुपोर्लुकि
सति पुनर्बहुव्रीहिवद्भावादेव सुप् । एकैकयेति ।
टाबन्तातृतीया, तदन्तस्य द्विर्वचनम्, सुब्लुकि पुंवद्भावेन
पूर्वभागे टापो निवृत्तिः । कः पुनरत्र टापो निवृतौ
सत्यामसत्यां वा विशेषः । ? अवग्रहेऽस्ति
विशेषः---ऐकैकयेत्येक---एकयेति भवति । उतरत्र च गतगतेत्यादौ
पुंवद्भावस्य प्रयोजनम् ।
ननु यदि यच्च यावच्च बहुव्रीहौ दृष्ट्ंअ कार्य तस्य सर्वस्यातिदेशः;
सर्वनामसंज्ञाप्रतिषेधः, स्वरः, समासान्त इत्येते विधयः
प्राप्नुवन्ति ? अत आह---सर्वनामसंज्ञाप्रतिषेधस्वरसमासान्ता इति ।
न बहुव्रीहाविति प्रतिषेधो न भवतीति । तत्र हि ठ्विभाषा
दिक्समासे बहुव्रीहौऽ इत्यतः ठ्बहुव्रीहौऽ इत्यनुवर्तमाने
पुनर्वहुव्रीहिग्रहणम्---बहुव्रीहिरेव यो बहुव्रीहिस्तत्र यथा
स्याद्, बहुव्रीहिवद्भावेन यो बहुव्रीहिस्तत्र मा भूदिति । तेन
संज्ञाप्रतिषेधस्तावत्समासाधिकारे बहुव्रीहौ विज्ञायते । नन,
सुसु इति । ठाबाधे चऽ इति द्विर्वचनम् । नन करोति, सुसु
जागर्तीत्यादिवाक्यैकदेश उदाहृतः । नञ्सुभ्यामित्यन्तोदातत्वं न
भवतीति । तत्र हि ठ्वनं समासेऽ इत्यतः सिंहावलोकितन्यायेन
ठ्समासेऽ इति सम्बध्यते, ठ्बहुव्रीहाविदमेततद्भ्यःऽ इत्यतः
ठ्बहुव्रीहौऽ इति च । तत्र बहुव्रीहेः समासत्वाव्यभिचारे पुनः
समास इति विशेषणं समासाधिकारविहितबहुव्रीहिपरिग्रहार्थण् ।
अथात्र ठ्नञ्सुभ्याम्ऽ इत्यन्तोदातत्वे सति कः स्वरो भवति ? अत्र हि
चत्वारः स्वराः प्राप्नुवन्ति---समासान्तोदातत्वं च । तत्र
ठ्नञ्सुभ्याम्ऽ इत्ययं स्वरो न भवतीत्युक्तम् ।
आम्रेडितानुदातत्वमपि न भवति, किं कारणम् ? कार्यातिदेशे
तावदिदमेव कार्याणां विधायकमिति परत्वादाम्रेडितानुदातत्वं
बहुव्रीहिस्वरेण बाध्यते । शास्त्रातिदेशेऽपि विरुद्धस्य
स्वाश्रयस्यातिदेशेन निवर्तनान्नैवाम्रेडितानुदातत्वं भवति,
ठ्बहुव्रीहौ प्रकृत्याऽ इत्यत्र च न समासग्रहणमनुवर्तते, तेन
बहुव्रीहिवद्भावात्पूर्वपदप्रकृतिस्वरो भवन् समासान्तोदातत्वं
बाधते । ऋगृगिति । ठाबाधे चऽ इति द्विर्वचनम् । ऋक्पूरिति
समासान्तो न भवतीति । तत्र हि ठ्समासाच्च तद्विषयात्ऽ इत्यतः
ठ्समासात्ऽ इत्यनुवर्तमाने पुनः समासग्रहणं समासाधिकारे
विहितो यः समासस्तत्परिग्रहार्थम् । तेनातिदेशिके समासे
समासान्तो न भवतीति । एवमेते संज्ञाप्रतिषेधादयः
समासाधिकारविहिते बहुव्रीहौ विज्ञायन्ते ।
वार्तिककारस्तु सर्वमेवैतद्वाचनिकं मन्यते,
यदाह---ठ्सर्वनामस्वरसमासान्तेषु दोषःऽ इति । अथ ननेत्यत्र
बहुव्रीहिवद्भावान्नलोपः कस्मान्न भवति ? उच्यते; ठुतरपदेऽ इति
वर्तते, नञ इति च कार्यिणो निर्देअशः, तत्र साक्षाच्छिष्टेन कार्यित्वेन
नञो निमितभावो बाध्यते, यथा---मद्रह्रदो भद्रह्रद इत्यत्र रेफस्य
ठचो रहाभ्यां द्वेऽ इति द्विर्वचनप्रसङ्गे उक्तम्---ठ्नेमौ रहौ
कार्यिणौ, किं तहि ? निमितमिमौ द्विर्वचनस्यऽ इति । अयं तु
परिहारः पूर्वत्रापि यथासम्भवं द्रष्टव्यः ॥
आबाधे च ॥ ८।१।१० ॥
आबाधनमाबाध इति । भावे घञ् । प्रयोक्तृधर्मो नाभिधेयधर्मैति ।
अभिधेयधर्मत्वे हि बाधितपीडितादिशब्दानामेव द्विर्वचनं स्यात्,
न गतादिशब्दानाम्, प्रयोक्तृधर्मत्वे हि तेषामपि भवतीति
व्याप्तिर्भवति । तत्र वर्तमानस्येति । द्विर्वचने सत्याबाधस्य
गम्यमानत्वाद् गतादिशब्दानां तत्र वृत्तिः, न तु तदभिधानात् ।
प्रियस्य चिरगमनादिनेति । प्रयोक्तृधर्मत्वमाबाधस्य दर्शयति ।
आदिशब्देन नाशादेर्ग्रहणम् ॥
कर्मधारयवदुतरेषु ॥ ८।१।११ ॥
कोपधाया अपि कर्मधारयवद्भावात् पुंवद्भावो भवतीति ।
तेन बहुव्रीहिवद्भावे प्रकृते कर्मधारयवद्भावो विधीयते इति
भावः । समासान्तोदातत्वमनेन विधीयत इति । कार्यातिदेशपक्षे
इदमुक्तम् । शास्त्रातिदेशे तु यद्यप्याम्रेडितानुदातत्वमेव परम्,
तथापि न तद्भवति; विरुद्धस्य स्वाश्रयस्याति देशेन निवर्तनात् ॥
प्रकारे गुणवचनस्य ॥ ८।१।१२ ॥
प्रकारो भेदः सादृश्यं चेति । उभ्यत्रापि प्रकारशब्दस्य दृष्टत्वात् ।
भेदे तावत्---बहुभिः प्रकारैर्भुङ्क्ते, बहुभिर्भेदैः,
विशेषैरिति गम्यते; सादृश्ये---ब्राह्मणप्रकारोऽयं माणवकः,
ब्राह्मणसदृश इति गम्यते । तदिहेति । तदिति वाक्योपन्यासे । अव्ययं
वा सप्तम्यर्थवृत्ति, तत्रेत्यर्तः । सादृश्यं प्रकारो गृह्यत इति ।
द्विरुक्तात् तस्यैव प्रतीतेः । अत्र चाभिदानस्वाभाव्यं हेतुः । प्रकारे
वर्तमानस्येति । द्विर्वचनप्रवृत्तिद्वारेण तद्द्योतनातत्र वृत्तिः ।
अपरिपूर्णगुण इत्यर्थ इति । कथमेतत् ?
इत्याह---परिपूर्णगुणेनेति । यस्य पूर्णं पाटवम्, यः
पटुअकार्याणि करोति, तेन यदा न्यूनपाटवमुपमीयते, तदा
पुटुअपटुअरिति प्रयोगो भवति, तेनार्थादपरिपूर्णगुण इत्यर्थो
भवति ।
जातीयरोऽनेन द्विर्वचनेन बाधनं नेष्यत इति । तद्विधौ
द्विविधस्यापि प्रकारस्य ग्रहणं मन्यते । जयादित्यस्तु
तत्राह---ठ्सामान्यस्य भेदको विशेषः प्रकारःऽ इति । इष्टिश्चेयम्,
अन्यथा ब्राह्मणजातीय इत्यादावगुणवचने, पटुअजातीय इत्यादौ
गुणवचनेऽपि सादृश्यादन्यत्र भेदे चरितार्थस्य जातीयरो
गुणवचनेषु सादृश्ये बाधः स्यात् ।
पटुअर्देअवदत इति । परिपूर्णगुण एवात्र पटुअशब्दो वर्तते,
नतत्सादृश्यान्न्यूनगुणे ।
अग्निर्माणवक इति । अग्निशब्दो वह्नौ वृतः
सोऽयमतिसादृश्यनिमितादभेदोपचारान्माणवके वर्तत इति द्रव्ये
पूर्ववृतः सम्प्रत्यपि द्रव्यवचन इति गुणवचनो न भवति । एवं
गौर्वाहीक इत्यत्र गोशब्दः सास्नादिमति वर्तित्वा वाहीके वर्तमानः
। नन्वग्निशब्दोऽग्निगततैक्ष्ण्यं माणवके प्रतिपादयितुं
प्रयुज्यत इति गुणवचन एव, तथा गोशब्दोऽपि
सास्नादिमद्गतजाड।ल्प्रतिपादनाय वाहीके प्रयुज्यत इति गुणवचन
एव ? इत्यत आह---यद्यप्यत्राग्निशब्द इति । अग्निशब्दो माणवके
प्रयुज्यमानो यादृशमग्नेस्तैक्ष्ण्यं परश्वादिभ्यो व्यावृतं तदेव
प्रतिपादयति, न तैक्ष्ण्यमात्रमिति, गोशब्दोऽपि यादृशं गवां जाड।ल्ं
मनुष्येभ्यो व्यावृतं तदेव प्रतिपादयति, आश्रयविशेषसम्बन्धाद्धि
तैक्ष्ण्यजाड।लदिकं भिद्यते, तदेतदाह---मुख्यार्थसम्बन्धादवधृतभेदं
तैक्ष्णजाड।लदिकमिति । शब्दान्तरसन्निधीमन्तरेण शब्दश्रवणमात्राद्
योऽर्थः प्रतीयते स मुख्यः । विपरीतो गौण ।
अवधृतभेदम्---निश्चितभेदम् । आदिशब्देन
पैङ्गल्यभारवहनादेर्ग्रहणम् । अर्थान्तरे, गौणे माणवके
वाहीके च । सर्वदा गुणवचनो न भवतीति न द्विरुच्यत इति ।
ठ्प्रकारे वर्तमानस्यऽ इत्येव गुणवचनत्वे सिद्धे
पुनर्गुणवचनग्रहणात् सर्वदा गुणवचनस्येत्याश्रीयते । न चायं
सर्वदा गुमवचनः; प्राक् प्रकाराद् द्रव्यवचनत्वात् ।
अत्र केचित्---ठ्गुणमुक्तवान् गुणवचनःऽ इति
गुणोपसर्जनद्रव्यवचनस्य द्विर्वचनमिच्छन्ति । अन्ये तु गुणवचनस्य
गुणिवचनस्य च अविशेषेणेच्छन्ति---शुक्लशुक्लं रूपम्, शुक्लशुक्लः
पट इति । ठ्नवंनवं प्रीतिरहो करोतिऽ इत्यत्र वीप्सायां
द्विर्वचनम्, अनेन तु द्विर्वचने सुब्लोपप्रसङ्गः,
यथा---नवनवावनवायुभिरादेधेऽ इति । मूलेमूले इति । एकस्य
वस्तुनो वेणुदलादेरेकमेव मुख्यमग्रं मूलं च, इतरेषां तु
भागानामापेक्षिको मूलाग्रव्यपदेशः । स्थौल्यसौक्ष्म्ये अपि नैकरूपे,
किं तर्हि ? यथामूलमुपचीयते स्थौल्म्, यथाग्रं च सौक्ष्म्यमिति
वीप्साया अत्रासम्भवः । इह ठ्मूलेमूले पथि विटपिनाम्ऽ इति
वीप्सायामेव द्विर्वचनम् ।
स्वार्थ इति । अर्थान्तराभावप्रदर्शनार्थमिदमुक्तम् ।
अस्मार्त्कार्षाणादिति । अनेकमाषसमुदायःउकार्षापणम् । तत्र न
सर्वे माषा दानक्रियया व्याप्यन्ते, किं तर्हि ? द्वावेवेति वीप्साया
अभावः । ननु यथा द्वावेव माषौ निर्ज्ञातौ दानक्रियया व्याप्येते,
तदा माषंमाषं देहि---इति वीप्सायां द्विर्वचनं भवति;
एवमनेकमाषसमुदायादपि कार्षापणाद् द्वयोरेवास्ति
दानक्रियाव्याप्तिः ? मैवम्, तत्र हि सन्निहितस्यार्थस्य न कस्यचिद्
वर्जनमस्ति; इह तु वर्जनमस्ति, यतो माषंमाषमसौ दत्वा शेषं
पृच्छति---किमनेन क्रियतामिति । तदिदमुक्तम्---अत्र हीति । माषं
देहि द्वौ माषौ देहि त्रीन्माषानिति । अनेन यथेच्छ्ंअ देहीति
विवक्षया अवधारणाभावं दर्शयति । चापल इति प्रयोक्तृधर्मोऽयम्,
तस्मिन् द्योत्ये सुबन्तस्य तिङ्न्तस्य च सर्वस्य वाक्यगतस्य पदस्य
द्विर्वचनं नावश्यमिति नेदं शास्त्रीयं द्विर्वचनम्, किं तर्हि ?
परप्रत्यायनायानेकस्य स्वतन्त्रपदस्य प्रयोग इत्यर्थः । एवं च कृत्वा
आम्रेडितानुदातत्वाभावाद्यथाप्राप्तः स्वरो भवति ।
क्रियासमभिहार इति । लोडन्तस्येवेदं द्विर्वचनम्, न यङ्न्तस्य;
लोटः समुच्चयेऽपि विधानात् क्रियासमभिहाराभिव्यक्तौ केवलस्य
सामर्थ्याभावात् । यङ् तु क्रियासमभिहारविषय एवेति
तद्द्योतने स्वयं सामर्थ्यान्नापेक्षते द्विर्वचनम् ।
आभीक्ष्ण्य इति । पूर्वेण वाक्येन क्रियासमभिहारसंशब्दनेन यो
विहितस्तदन्तस्यैव द्विर्वचनमिति शङ्कमानं प्रत्यस्य
वाक्यस्योपन्यासः । नित्य इत्येव सिद्धमिति तत्रोक्तमिति ।
ठ्नित्यवीप्सयोःऽ इत्यत्र हि ठ्क्त्वाणमुलोर्लोटश्च
द्विर्वचनसापेक्षाणामेव पौनः पुन्यप्रकाशने शक्तिःऽ इत्युक्तम् । अन्ये
त्वाहुः---ठ्पुनः पुनः क्रियाया उत्पादनमाभीक्ष्ण्यम् । तथा
हि---भुक्त्वाभुक्त्वा व्रजतीत्युक्ते सत्यपि क्रियाया विच्छेदे पुनः
पुनर्भुङ्क्ते पुनः पुनर्व्रजतीति क्रियावृत्तिः प्रतीयते, नित्यता
तु क्रियाया अविच्छेदः, यता जीवतिजीवतीत्युक्ते जीवत्येवायमिति
प्रतीयते, न त्वसौ जीवित्वा म्रियते मृत्वा च जीवतीति, जीवनमेव
त्वविच्छिन्नं प्रतीयते । तस्मादाभीक्ष्ण्यं नित्यमिति
भिन्नावेतावर्थौऽ इति ।
अपर आह---भुक्त्वा व्रजतीत्यादौ क्त्वाणमुलन्तस्य तिङ्न्तस्य च
द्विर्वचने प्राप्ते आभीक्ष्ण्यसंशब्दनेन यो विहितस्तदन्तस्य यथा
स्यात्, तिङ्न्तस्य मा भूदिति नियमार्थमिदमिति ।
डाचीति । विषयसप्तमीयम्, तेनानुत्पन्न एव डाच्यकृतटिलोपस्य
पटदित्यादेर्द्विर्वचनम्, ततः ठव्यक्तानुकारणात्ऽ इति डाचि
टिलोपः, ठ्नित्यमाम्रेडिते ठ्डाचि इति पररूपत्वम् । अपर
आह---इदमेवाच्छब्दस्य पररूपविधानं लिङ्गम्---ठ्डाचिऽ इति
परसप्तम्यामपि टिलोपात्पूर्वं द्विर्वचनं भवतीत्यस्यार्थस्येति,
तदसत; पतदित्यादौ टिलोपादुतरकालमप्यच्छब्दस्य सम्भवात् ।
द्वितीया करोतीति । ठ्कृञो द्वितीयाऽ इत्यादिना डाच् । ततर्हि
डाचि द्विर्वचनं वक्तव्यम् ? न वक्तव्यम्;
आचार्यप्रवृत्तिर्ज्ञापयति---ठ्डाच्यव्यक्तानुकरणस्य द्विर्चनं भवतीति,
यदयम् ठ्नित्यमाम्रेडिते डाचिऽ इति पररूपत्वं शास्ति ।
पूर्वप्रथमयोरिति । पूर्व, प्रथम---इत्येतयोर्द्विर्वचनं भवति, क्व ?
अर्थातिशयविवक्षायाम् । अनयोर्योऽर्थस्तस्यातिशये विवक्षिते ।
आतिशायिकोऽपि दृश्यत इति । द्विर्वचनेन बाधे प्राप्ते वचनम् ।
अतिशयशब्दोऽनुशतिकादिषु द्रष्टव्यः । केचितु
अर्थबेदादातिशायिकस्याबाध्यत्वमाहुः । तथा हि---ठ्पूर्वतरं
भुङ्क्तेऽ इत्युक्ते किमात्मसाध्यक्रियान्तरापेक्षं भोजनस्य पूर्वत्वम्
? अथ भोक्त्रान्तरसाध्यभोजनक्रियापेक्षम् ? इति सन्देहो भवति ।
एवं पूर्वतरं पुष्प्यतीत्युक्तेऽयमर्थो गम्यते । न तावदेष
किसलयितो यावदेष पुष्प्यतीति । पूर्वंपूर्वं ।
पुष्प्यतीत्यस्मात्वन्येभ्यः पुष्पितृभ्योऽतिशयेन पूर्व
पुष्प्यतीत्यर्थः प्रतीयते ।
डतरडतमयोरिति । डतरडतमान्तस्य द्वे भवतः, समेनाढ।ल्त्वादिना
धर्मेण सम्प्रधारणायां विषये । स्त्रीनिगदे भाव इति । भावःउभूतिः,
सम्पतुआढ।ल्ता, निगद्यत इति निगदः, ठ्नौ गदऽ इत्यादिना कर्मण्यप्
। स्त्रीशब्देन स्त्रीलिङ्गः शब्दोऽबिधीयते, स्त्रिया निगदः, कर्तरि
षष्ठयाः समासः । स्त्रीलिङ्गशब्दाभिधेयायां भूतौ
वर्तमानस्येत्यर्थः । कतराकतरा अनयोराढ।ल्तेति । किं
साधनसम्पत्कृता ? उत भाग्यकृता ? इति प्रश्नार्थः ।
कर्मव्यतिहार इति । क्रियाव्यतिहारे इत्यर्थः । तत्र द्विर्वचनं
नित्यम्, समासवद्भावस्तु बहुलम् । तत्रान्योऽन्यशब्दे
समासवद्भावाभावात्सुब्लुक्, समासान्तोदातत्वं च न भवति,
आम्रेडितानुदातत्वं भवति । इतरेतरशब्दे तु नित्यः
समासवद्भाव इति सुब्लुक्समासस्वरौ भवतः । अन्योऽन्यमिति ।
द्वितीयैकवचनान्तस्य द्विर्वचनम् । अन्योऽन्यस्येति ।
षष्ठ।लेकवचनान्तस्य । अन्योऽन्यसम्बन्धिनः पुत्रादीनित्यर्थः ।
स्त्रीनपुंसकयोरिति । उतरपदस्थाया विभक्तेराम्भावः;
अन्यथाऽनेकालत्वात्स सर्वस्योतरपदस्य स्यात् । तत्र ठ्सर्वनाम्नो
वृत्तिमात्रे पुंवद्भावःऽ इति पूर्वोतरपदयोर्द्वयोरपि
पुंवद्भावे कृते पक्षे आम्विधिः । अन्याशब्दस्य तु द्विर्वचने
समासवद्भावाभावाद्वहुलवचनात्स्त्रियां टापो निवृत्तिः ।
नपुंसके च ठद्डुतरादिभ्यःऽ इत्यस्य निवृत्तिः । वार्तिकेषु
ठ्कर्मधारयवत्ऽ इति न सम्बध्यत इति सुब्लुगादि न भवति ॥
अकृच्छ्रे प्रियसुखयोरन्यतरस्याम् ॥ ८।१।१३ ॥
प्रियप्रियेणेति तृतीयैकवचनान्तस्य द्विर्वचने
कर्मधारयवद्भावात् सुब्लुकि पुनस्तदेव वचनम् ।
अत्यन्तदयितमपि वस्त्वनायासेन ददातीत्यर्थः ॥
यथास्वे यथायथम् ॥ ८।१।१४ ॥
ठ्यथास्वेऽ इति ठ्यथाऽसादृश्येऽ इति वीप्सायमव्ययीभावः । स्वशब्द
आत्मवचनः, आत्मीयवचनो वेति दर्शयति । यो य आत्मेति ।
ज्ञातिधनवचनस्य तु ग्रहणं न भवति; द्विर्वचनस्य तत्रासमर्थत्वात्
॥
द्वन्द्वं रहस्यमर्यादावचनव्युत्क्रमणयज्ञपात्रप्रयोगाभिव्यक्तिषु ॥
८।१।१५ ॥
पूपवदस्येति । द्वि आè द्वि स्थिते कर्मधारयवद्भावात्सुब्लुकि
कृते पूर्वपदावयवभूतस्येकारस्याम्भावः, उतरपदावयवस्य चात्वं
निपात्यते, चकारान्नपुंसकत्वम्, क्वचिदेकवद्भावश्च निपात्यते,
समासान्तोदातत्वं तु कर्मधारयवद्भावाद् भवति । तत्र रहस्यं
द्वन्द्वशब्दवाच्यमिति । द्वाभ्यां निर्वृते रहस्ये योगरूढिरेपेत्यर्थः
। द्वन्द्वं मन्त्रयन्त इति । द्वौ द्वौ भूत्वा मन्त्रयन्त इत्यर्थः । एवं हि
तद्रहस्यं भवति । आचतुरमिति । आङ्भिविधौ । चतुर्णां पूरणे
चतुः शब्दो द्रष्टव्यः, आचतुर्थादित्यर्थः । द्वन्द्वं मिथुनीयन्तीति ।
मिथुनशब्देन मैथुं तत्कर्म लक्ष्यते, तदिच्छतीति क्यच्, प्रायेण
मिथुनायन्त इति क्यङ्न्तं पठ।ल्ते, तत्रोपमानार्थो मृग्यः । माता
पुत्रेणेत्यादिना मर्यादावचने व्यनक्ति । तत्पुत्रेणापीति ।
एतावदेव पशूनामायुः । द्वन्द्वं व्युत्क्रान्ता इति । द्वौ पक्षौ भूत्वा
पृथगवस्थिता इत्यर्थः । स्वार्थे द्विर्वचनमेकवद्भावश्चेति । द्वन्द्वं
न्यञ्चि पात्राणि प्रयुनक्ति उ सादयति, न्यञ्चिउन्यग्भूतानि,
अवाग्बिलानि । द्वन्द्वं स्}यश्च कपालानि चेति द्वेद्वे इत्यर्थः । अत्र
वीप्सायां द्विर्वचनम्, अम्भावादि, एकवद्भावश्च । द्वावभिव्यक्तौ
साहचर्येणेत्यर्थ इति । अत्र स्वार्थे द्विर्वचनमेकवद्भावादिकं सर्वं
निपात्यते ।
द्वन्द्वं युद्धमिति । अत्रापि वीप्सायां द्विर्वचनम् । द्वन्द्वानि सहन्त
इति । शीतमुष्णं चेत्येकं द्वन्द्वम्, सुखदुः खे चापरम्, क्षुतृष्णे
चापरम् । अत्रापि स्वार्थे द्विर्वचनमेकवद्भावादि,
तत्रैकशेषवशाद्वहुत्वम् । चार्थे द्वन्द्व इति । द्वे चार्थनिर्द्दिष्टे
पदे समस्ते द्वन्द्वः । अत्रापि स्वार्थे द्विर्वचनादि, पुंस्त्वं च ॥
पदस्य ॥ ८।१।१६ ॥
प्रागपदान्ताधिकारादिति । ठपदान्तस्य मूर्द्धन्यःऽ इत्यत्र तु प्रकरणे
विरोध्युपादानान्नादिक्रियते । पचन्तौ, यजन्ताविति ।
संयोगान्तस्थेऽपि लोपो न भवति । एवं राजानावित्यत्र नलोपो
न भवति, प्रशामावित्यादौ ठ्मो नो धातोःऽ इति नत्वं न भवति ।
अनन्तरेषु योगष्वामन्त्रितादेः सुबन्तस्य तिङ्न्तस्य च पदस्यैव
कार्यविधानातेषामुल्लङ्घनम् । न च समर्थपरिभाषोपस्थानंम
तेषु प्रयोजनम्, अनन्तरेणाप्येतं वस्तुतः पदकार्यत्वादेव सिद्धेः
। किञ्च---ठ्समानवाक्ये निघातयुष्मपदस्मादादेशाःऽ इति वक्ष्यते ।
कुत्वादीनि त्ववयवस्य भत्वेऽपि समुदायस्य पदत्वाश्रयेणेष्यन्त
एव---वक्तरि, दोग्धरीति । तस्मान्न भसंज्ञकव्यावृत्तिरपि प्रयोजनम्
।
ठ्षष्ठी स्थानेयोगाऽ इति वचनात् ठ्पदस्यऽ इति स्थानषष्ठी, ततश्च
ठुदातस्वरितयोर्यणः स्वरितोऽनुदातस्यऽ इत्यस्यायमर्थो
भवति---उदातस्वरितयोर्योयण् ततः परो योऽनुदातस्तदन्तस्य
पदस्य स्वरितत्वमलोऽन्त्यस्य भवतीति । ततश्चात्रैव
स्यात्---कुमार्याविति; कुमार्य इत्यत्र न स्यात्, सकारो ह्यत्र
पदस्यान्तः, हल्स्वरप्राप्तौ च व्यञ्जनमविद्यमानवद्भवति । एवम्
ठेकादेश उदातेनोदातःऽ इत्यत्रापि अयमर्थो
भवति---उदातानुदातयोर्य एकदेशस्तदन्तस्य
पदस्यालोन्त्यस्यादेशो भवतीति । तदश्चेहैव स्यात्---वृक्षाविति;
वृक्षानित्यत्र न स्यात्, नकारो ह्यत्र पदस्यान्त्यः ?
---इत्याशङ्क्याह---वक्ष्यमाणवाक्यापेक्षयेति ।
अमयभिप्रायः---अधिकारोऽयं परार्थः, परिभाषापि परार्था, ततश्च
ठ्गुणानां च परार्थत्वादसम्बन्धः समत्वात्स्यात्ऽ इति न्यायेन नात्र
स्थानेयोगपरिभाषोपतिष्ठते । यत्र त्वस्या अधिकारो वक्ष्यमाणेषु
वाक्येषु तेत्वेवोपस्थानम्, तत्र विशेषणविशेष्यभावे
कामचाराद्यणेकादेशस्वरयोः ठ्पदस्यऽ इत्यनुवृतं
कार्यिविशेषणार्थम्, न तु कार्यप्रतिपत्यर्थम् । तेन
पदावयवयोरनुदातैकादेशयोः स्वरविधानादनन्त्ययोरपि भवति
। संयोगान्तलएपादौ तु संयोगादिना पदस्य विशेषणात्
स्थानषष्ठी, तस्माद्वक्ष्यमाणानि वाक्यान्यपेक्ष्य पर्यालोच्य पदस्येति
षष्ठ।ल अर्थो व्यवस्थाप्यः, न त्वेतत्सूत्रपर्यालोचनयेति ।
व्यवस्थामेव दर्शयति---क्वचिदिति । यद्येषा स्थानषष्ठ।लेव स्यात्
ठ्नलोपः प्रातिपदिकान्तस्यऽ इत्यत्रान्तग्रहणमनर्थकं स्यात् । तद्धि
पदान्तस्य यथा स्यात्, पदावयवस्य मा भूदित्येवमर्थम् ।
स्थानषष्ठ।लं तु ठलोन्त्यस्यऽ इत्यस्य सिद्धत्वादन्तग्रहणमनर्थकं
स्यात् । तस्मादन्तग्रहणात् क्वचिद्विशेषणषष्ठ।ल्पि विज्ञायते ॥
पदात् ॥ ८।१।१७ ॥
प्राक् कुत्सने च सुप्यगोत्रादावित्येतस्मादिति । यदि त्वत्र
पदादित्येतदनुवर्तेत, यत्पचति पूतीत्यत्रैव तिङ्न्तस्य निघातः
स्यात्, न तु पचति पूतीत्यत्र ॥
अनुदातं सर्वमपादादौ ॥ ८।१।१८ ॥
यते नियतमित्यादि । अत्र मृत्यो इत्यस्य पादादौ निघाताभावः,
यदङ्गदाशुषे त्वमित्येकः पादः, अग्ने इत्यपरः, अग्ने भद्रं
करिष्यतीत्यादीनि चोदाहरणानि ।
रुद्रो विश्वेश्वर इत्यादि । अत्र युष्माकम्,
असमाकमित्यनयोरादेशाभावः ।
ऋक्पादः श्लोकपादश्च गृह्यते इति । विशेषानुपादानात् । अथ
सर्वग्रहणं किमर्थम्, यावता ठननुदात पदमेकवर्जम्ऽ इति
वचनादेकस्मिन्पदे एक एवोदातः स्वरितो वा सम्भवति । ये तु
द्व्युदाताः---ठुभे वनस्पत्यादिषु युगपत्ऽ इति, न येषामत्र
प्रकरणे क्वचिदनुदातत्वं विधीयते । यदा तु तेषामामन्त्रितत्वम्,
तदा द्व्युदातत्वमेव । इदं तर्हि
प्रयोजनम्---अनादेरप्युदातस्यानुदीतत्वं यथा स्यात्, अन्यथा
पदीदित्यधिकाराद् ठादेः परस्यऽ इत्यादेरेव स्यात्, ततश्च
ठ्तिङ्ङतिङःऽ इति इहैव स्यात्---देवदतः पचतीति, अत्र हि
शप्तिपावनुदातौ, धातोः स्वरः; इह तु न स्यात्---देवदतः
करोतीति, विकरणस्वरेण मध्योदातमेतत् पदम् । सर्वग्रहणे तु
सति पदस्य सर्वोऽवयवोऽनुदातो भवतीत्यर्थः संपद्यते, लुटि
प्रतिषेधात्सिद्धम्, यदयं ठ्न लुट्ऽ इति प्रतिषेधं शास्ति,
तज्झापयति---ठ्नात्रादेः परस्येत्येतद्व्याप्रियतेऽ इति । न हि
लुडन्तं किञ्चिदाद्यौदातमस्ति । एवमपि ज्ञापकेनापवादे
आदिविधावपनीते अलोऽन्त्यस्यैव स्वाद्---उभो कुरुत इत्यादौ ? अत्र
असार्वधातुकस्य प्रत्यस्वरेणान्तोदातत्वं विकरणस्य तु निघातः, न
तु विकरणस्वरः सतिशिष्टोऽप सार्विधातुकस्वरं बाधते, तासेः
लसार्वधातुकानुदातत्वविधानेन ज्ञापनात् । एवं तहि लृटि
प्रतिषेधात्सिद्धम्, यदयं ठ्गत्यर्थलोटा लृण्न चेत्ऽ इति लृडन्तस्य
प्रतिषेधं शास्ति, तज्ज्ञापयति---नात्र ठलोऽन्त्यस्यऽ
इत्येतद्व्याप्रियत इति, न हि लृडन्तं किञ्चिदन्तोदातमस्ति,
अदुपदेशात्परं लसार्वधातुकं निहन्यते ? नैतदस्ति;
ज्ञापकमिडर्थमेतत् स्यात् भोक्ष्य इति ।
एतद्धषेकादेशस्वरेणान्तोदातम् ।
एवं तर्ह्युक्तमेतत्---पदस्येति क्वचिद्विशेषणषष्ठ।ल्पि भवति न
स्थानषष्ठ।लेवेति, ततः किम् ? अनुदातविधौ
विशेषणषष्ठ।लश्रयिष्यते, तत्सामानाधिकरण्यातिङिति षष्ठ।ल्र्थे
प्रथमा, तिङ्न्तस्य पदस्यावयवोऽजनुदातो भवतीत्यर्थः, तत्र
स्थानषष्ठ।ल्भावाद् ठलोऽन्त्यस्यऽ इति न प्रवर्तते, तस्मान्नार्थः
सर्वग्रहणेन ? इत्यत आह---सर्वग्रहणमित्यादि । असति सर्वग्रहणे यत्र
विधेयान्तरं नास्त्यामन्त्रितस्येत्यादौ, तत्रैवानुदातत्वं विधीयेत
। तत्र ह्यएतद्विधानार्थमामन्त्रिताद्यनूद्यते, विधेयान्तरसद्भावे तु न
तस्यानुदातत्वं विधीयेत; वाक्यभेदप्रसङ्गात् । तथा हिसिद्धस्य
वस्तुनो धर्मान्तरं शक्यते विधातुं नासिद्धस्य, न ह्यसति कुड।ले
चित्रकर्म; ततश्च वांनावादय एकेन वाक्येन विधेयाः, अपरेण च
तेषामनुदातत्वमिति वाक्यभेदः ।
विशिष्टविधानेऽप्यनेकार्थविधानाद्विधिगौरवलक्षणो वाक्यभेदः
स्यादेव । सम्भवत्येकवाक्यत्वे वाक्यभेदश्च नेष्यते । सति तु
सर्वग्रहणे तन्सामर्थ्याद्वाक्यभेदः सह्यते ? इत्याह---तेनेति ।
प्रयोजनान्तरमाह---युष्मदस्मदादेशाश्च सवस्य सुबन्तस्य यथा
स्युरिति । अन्यथा केवलयोर्युष्मदस्मदोरेव स्युः, षष्ठ।लेकवचने
ङ्सोऽसि ठ्ङसिङ्सोश्चऽ इति पूर्वैकादेशे यद्यपि दोषाभावः; तथापि
वचनान्तरे दोषप्रसङ्गः । सर्वग्रहणेन तु सति युष्मदस्मद्भ्यां
तदवयवकं पदं लक्ष्यत इति सर्वस्य पदस्य वांनावादयो भवन्तीति
। ननु न पदस्येति वर्तते, विभक्त्यन्तं च पदम्, तत्रान्तरेणापि
सर्वग्रहणं विभक्त्यन्तस्य भविष्यति ? इत्यत आह---यत्रापीति ।
भवेदेवं यत्र विभक्त्यन्तं पदम्, यत्र तु विभक्तौ पदं तत्र
युष्मदस्मदोरेव प्रसङ्ग इत्यर्थः । ग्रामोवां दीयत इति ।
चतुर्थोद्विवचने, ठ्स्वादिषुऽ इति पूर्वं पदं भवति ॥
आमन्त्रितस्य च ॥ ८।१।१९ ॥
सर्वमनुदातं भवतीति । आमन्त्रितसम्बन्धिनः सर्वेऽचोऽनुदाता
भवन्तीत्यर्थः । एतच्चानुवृतस्य सर्वशब्दस्यान्वयमात्रं प्रदर्शितम्, न
त्वत्रास्योपयोगः कश्चित् ।
समानवाक्य इत्यादि । अर्थैकत्वादिकं लौकिकं वाक्यलक्षणम्, इह तु
पारिभाषिकं वाक्यम् । आख्यातं साव्ययकारकविशेषणं वाक्यमिति,
आख्यातमित्येकत्वं विवक्षितम्, निमितनिमितिनोः समान
एकस्मिन्वाक्य आधारभूते सति निघातादयो भवन्तीति वक्तव्यम्,
किमर्थमित्याह---इहेति । ठ्भवतीह विष्णुमित्रः, देवदतागच्छऽ इति
वाक्यद्वयमेतत्; तिङ्न्तद्वययोगात् । तत्र देवदतेत्यस्यामन्त्रितस्य
निघातो न भवति । ननु च पदविधिरयम्, ततश्चासामर्थ्यादेवात्र
न भविष्यति, अस्त्यत्र सामर्थ्यं विष्णुमित्रमन्विष्यान्यत्र गच्छन्तं
देवदतं प्रतीदमुच्यते, ततश्च विष्णुमित्रस्येह भवनं
देवदतागमनस्य निमितत्वेनोच्यत इतियस्ति व्यपेक्षा ।
क्वचिदेतदुदाहरणं न पठ।ल्ते । अयं दण्ड इति । अस्तीति
गम्यमानत्वादेतावदेकं वाक्यम् । अत्राप्यनेनेति सर्वनाम्ना
परमृष्टस्य दण्डस्य करणत्वादस्ति सामर्थ्यमिति तिङ्न्तस्य
निघातप्रसङ्गः । ओदनं पचेति । त्वत्कर्तृकत्वेन त्वत्स्वामिको
मत्स्वामिकश्चौदनो भविष्यतीत्येवं पाकस्य युष्म दस्मदर्थस्य च
व्यपेक्षाऽस्तीत्यादेशप्रसङ्गः, एवमतिप्रसङ्गपरिहारः
प्रयोजनमित्युक्तम् । इदानीमव्याप्रिपरिहारोऽपि
प्रयोजनमित्याह---इह चेति ।
किं पुनः कारणमेषूदाहरणेषु निघातादयो न स्युरित्यत
आह---आमन्त्रितान्तमित्यादि । इह स्थिता मातेत्यन्वयः, न त्विह
देवदतेति; नद्याः कूलमित्यन्वयः, न नद्यास्तिष्ठतीति;
शालीनामोदनमित्यन्वयः, न शालीनां ते इति, ततश्चासामर्थ्यान्न
स्युरित्यर्थः ॥
युष्मदस्मदोः षष्ठीचतुर्थीद्वितीयास्थयोर्वान्नवौ ॥ ८।१।२० ॥
द्विवचनान्तयोरेवेति । तेन वचनान्तरेणोदाहृतमिति भावः ।
स्थग्रहणमनर्थकम्, षष्ठ।लदिष्वादेशविधानादेव तात्स्थ्यंसिद्धेः ?
इत्यत आह---स्थग्रहणमिति । श्रूयमाणविभक्तिकयोरेवादेशा यथा
स्युः, लुप्तविभक्तिकयोर्मा भूवन्नित्यर्थः । श्रूयमाणायां हि विभक्तौ
तत्स्थत्वं भवति, न पुनर्लुप्तायाम् । पत्ययलक्षणेनापि कार्यं
शास्त्रं वाऽतिदिश्यते, न तात्स्थ्यम् । यदि वा
तिष्ठतिरवमविहानावपि दृष्टः, यथा---समये तिष्ठ सुग्रीवेति,
समयं मा विहासीरित्यर्थः । तेनायमर्थः---षष्ठीचतुर्थीद्वितीया
अजहतोर्युष्मदस्मदोरादेशा भवन्तीति । इति युष्मत्पुत्र इति ।
इतिशब्दात्पदात्परयोः षष्ठ।ल्न्तयोर्युष्मदस्मदोः प्रत्ययलक्षणेन
वान्नावौ न भवतः ॥
न चवाहाहैवयुक्ते ॥ ८।१।२४ ॥
चः समुच्चये, वा विकल्पे, ह अहेत्यद्भुते, ह खेदे च,
एवोऽवधारणे । एभिर्युक्त इति । एभिर्योगे सतीत्यर्थः ।
यद्वा---एभिर्युक्ते युष्मदस्मदारर्थ इत्यर्थः । युक्तग्रहणमनर्थकम्,
तृतीयानिर्द्देशत एव सिद्धम्, यथा ठ्तुल्यार्थैरतुलोपमाभ्याम्ऽ
इत्यत्र ? इत्यत आह---युक्तग्रहणमिति । यदा
युष्मदस्मदर्थगतान्समुच्चयादआआश्चादयो द्योतयन्ति, तदा तैस्तयोः
साक्षाद्योगः; तत्रैवायं प्रतिषेधो यथा स्यात्, युक्तयुक्ते मा
भूदित्येवमर्थ युक्तग्रहणमित्यर्थः । एतदेव युक्तग्रहणं
लिङ्गम्---अत्र प्रकरणे युक्तयुक्तस्यापि ग्रहणमिति, तेनोतरः
प्रतिषेधो युक्तयुक्तेषु भवति ॥
पश्यार्थैश्चानालोचने ॥ ८।१।२५ ॥
दर्शनम् उ पश्यः । अस्मादेव निपातनाद् भावे शप्रत्ययः,
पाघ्रादिसूत्रेण पश्यादेशः, पश्योऽर्थो तेषां ते पश्यार्थाः,
तदाह---पश्यार्था दर्शनार्था इति । यदि तु ठ्पाघ्राध्माधेट्दृशः शःऽ
इति कर्तरि शप्रत्ययः स्यात्, ततो द्रष्ट्रर्थैरित्यर्थः स्यात्, तथा
चालोचनपर्युदासोऽनर्थकः स्यात्, न ह्यालोचनार्था द्रष्ट्रर्था
भवन्ति । दर्शनं ज्ञानमिति । यद्यपि दृशिश्चक्षुर्विज्ञाने प्रसिद्धः,
तथापि तस्य पर्युदासात् ज्ञानमात्रे दृशिरिह वर्तत इत्यर्थः । ग्रामः
उ जनसमुदायः । समीक्ष्य मनसा निरूप्येत्यर्थः ॥
सपूर्वायाः प्रथमाया विभाषा ॥ ८।१।२६ ॥
विद्यमानपूर्वादिति । ठ्तेन सहेति तुल्ययोगेऽ इत्यत्र ठ्तुल्ययोगेऽ
इत्यपाधेः प्रायिकत्वाद्विद्यमानवचनस्यापि सहशब्दस्य समासः,
ठ्वोपसर्जनस्यऽ इति सभावः ।
युष्मदस्मदोर्विभाषाऽनन्वादेश इति । येयं युष्मदस्मदोर्विभाषा
साऽनन्वादेशे भवति, अन्वादेशे तु नित्यमादेशविधिरित्यर्थः ।
अपर आहेति । पूर्वस्यैव वाक्यस्य व्याख्यानान्तरम् । पूर्व
विभाषाऽनुवादेन ठ्विषयो नियम्यतेऽ इत्युक्तम्, इदानीं तु
ठ्विशिष्टे विषये विकल्प एव विधीयतेऽ इत्युच्यते । न केवलं
सूत्रोक्तविषये ये प्राप्तास्त एव विकल्प्यन्ते, अपि तु सर्वे
सर्वविषया इत्यर्थः ।
न तर्हीति । वक्तव्येनैव सिद्धत्वादिति भावः । अन्वादेशार्थमिति ।
ननु पूर्वम् ठन्वादेशे सूत्रं न व्याप्रियते, इत्युक्तम्, इदानीं तु
ठ्तत्राव व्याप्रियतेऽ इत्युच्यते, तत्कोऽत्र निर्णयः ?
इत्याह---तदयमिति । तदिति तत्रेत्यर्थे । वाक्योपन्यासे वा । पूर्वा
व्याख्यया बाध्यत इत्यर्थः ॥
तिङे गोत्रादीनि कुत्सनाऽऽभीक्ष्ण्ययोः ॥ ८।१।२७ ॥
पचति गोत्रमिति । पचिर्व्यक्तीभावे, यथा---लोकपक्तिरिति,
भोजनाद्यर्थं गोत्रं ख्यापयतीत्यर्थः, एवं हि कुत्सा भवति ।
पचतिपचति गोत्रमिति । विवाहादिविषये पुनः पुनर्गोत्रं
ख्यापयतीत्यर्थः । तत्र कुत्साया अभावादाभीक्ष्ण्यग्रहणम् ।
ठ्नित्यवीप्सयोःऽ इति द्विर्वचनम् । ब्रुवशब्दः कुत्सितवचनः, अत
एवास्याभीक्ष्ण्ये पृथगुदाहरणं प्रदर्शितम् । पचति
प्रवचनमित्यादावात्मप्रशंसया कुत्सा । प्रवचनमुअध्यापनम् ।
ठ्वा नामऽ इति गणसूत्रं व्याचष्टे---नामेत्येतदिति । पचति
पापमिति । पापमिति क्रियाविशेषणम् । खनति गोत्रं समेत्य
कूपमिति । गोत्रं कुलं समुदितं भूत्वा कूपं खनतीत्यर्थः ।
किमिदं कुत्सनाऽऽभीक्ष्ण्यग्रहणं गोत्रादीनां
पाठविशेषणम्---एतयोरर्थयोर्गोत्रादीनि भवन्ति, तानि च तिङ्ः
पराण्यनुदातानि भवन्तीति ? आहोस्विदनुदातविशेषणम्---तिङ्ः
पराणि गोत्रादीनि अनुदातानि भवन्त्येतयोरर्थयोरिति ?
अस्मिन्विवादे निर्णयमाह---कुत्सनाभीक्ष्ण्यग्रहणं चेति । पठ।ल्त इति
पाठः, सन्निवेशविशेषः । तस्य विशेषणं वेदितव्यम् । अयं चार्थो
योगविभागाल्लभ्यते, ठ्तिङे गोत्रादीनिऽ इत्येको
योगोऽनुदातविधानार्थः, ठ्कुत्सनाभीक्ष्ण्ययोःऽ इति द्वितीयो
योगः, गोत्रादीनीत्येव, परिभाषेयम् । इह शास्त्रे गोत्रादीनि
कुत्सनाभीक्ष्ण्यविषयाण्येव ग्राह्याणीति, तेन किं सिद्धंभवति ? इत्यत
आह---तेनेति । अन्यत्रापीति ।
ठ्चनचिदिवगोत्रादितद्धिताम्रेडितेष्वगतेःऽ, ठ्कुत्सने च गोत्रादौऽ
इत्यत्र ॥
तिङ्ङतिङः ॥ ८।१।२८ ॥
भवति पचतीति । पचतीत्येतद्भवति, पाकक्रिया भवतीत्यर्थः । तत्र
साध्यसाधनभावेन द्वयोः क्रिययोरन्वयादस्ति सामर्थ्यम् ।
यथोक्तम्---पच्यादिक्रिया भवतिक्रियायाः कर्त्र्यो भवन्तीति । तत्र
पाकस्य स्वसाधनानि प्रति साध्यस्यापि भवनं प्रति सिद्धत्वम् । यथाह
भर्तृहरिः---
ठ्तत्र यं प्रति साध्यत्वमसिद्धं तं प्रति क्रिया ।
सिद्धा तु यस्मिन्साध्यत्वं न तमेव पुनः प्रतिऽ ॥ इति ।
अस्त्येतत् ? किम् ! तर्हि अतिङ्ग्रहणमनर्थकम्;
समानवाक्याधिकारात्, ठ्समानवाक्येऽ इति वर्तते, न
चैकस्मिन्वाक्ये तिङ्न्तद्वयमस्ति, तदुक्तं पुरस्तात् । सूत्रकारेण तु
समानवाक्याधिकारो न कृत इत्यतिङ्ग्रहणमकारि ॥
न लुट् ॥ ८।१।२९ ॥
श्वः कर्तेत्यादि । अथात्र निघाते प्रतिषिद्धेकः स्वरः श्रूयते ?
इत्याह---तासेः परस्येति ॥
नीपातैर्यद्यदिहन्तकुविन्नेच्चेच्चण्कच्चिद्यत्रयुक्तम् ॥ ८।१।३० ॥
यद्यदार्थे च हेतौ च विचारे यदिचेच्चणः ।
हन्त हर्षेऽनुकम्पायां वाक्यारम्भविषादयोः ॥
कच्चित्प्रश्ने नेन्निषेधे प्रशंसायां कुवित्स्मृतम् ।
यत्राधारे निपातत्वं यदादीनां विशेषणम् ॥
समासे गुणभूतानामपि गत्यन्तरं न हि ।
नैव वाऽथं समासः सुबव्ययत्वेन लुप्यते ॥
तत्र बह्वृचाः---ठ्नेच्चेद्ऽ इति
निपातसमाहारमधीयते---नेदेवमायुनजन्नत्र देवाः ।
अन्यश्चेन्नाभिगच्छतीति चेदर्थे वर्तत इति । य एव समुच्चयादिषु
दृष्टश्चशब्दः स एव चेदर्थे वर्तते, तदर्थवर्तिनस्तु चिह्नं णकारः ।
तथा च चादयोऽनुदाता इत्ययं चेदर्थोऽप्यनुदातः, इन्द्रश्च
मृडयाति नः; नतः पश्चादघं नशत्, इन्द्रश्चेदस्मान्मृडयेत्,
सुखयेदित्यर्थः । त्वं च सोम नो वशो जीवातुं न मरामहे---हे
सोम त्वं चेदस्मान् जीवातुं जीवितुं वशः उश्याः कामयेथा
इत्यर्थः ।
समुच्चयादिषु यश्चशब्द इति । एष्वर्थेषु न भवतीत्यर्थः ।
उदाहरणेषु करोतिशब्दो विकरणस्वरेण मध्योदातः । भुङ्क्त
इति । उदातनिवृत्तिस्वरेणान्तोदातः । अधीत इति । ठहन्विङेःऽ इति
लसार्वधातुकानुदातत्वप्रतिषेधादन्तोदातः । इणः शतरि रूपमिति
। ठिणो यण्ऽ इति यणादेशः । ननु प्रतिपदोक्तत्वाद्यद्यादिभिः
साहचर्याच्च निपातस्यैव ग्रहणं भविष्यति ? एवं
तर्ह्येतज्ज्ञापयति---अत्र प्रकरणे नेदमुभयं व्यवस्थापकमिति । तेन
ठ्यावद्यथाभ्याम्ऽ इत्यत्र ठ्यतदेतेतेभ्यः परिमाणे वतुप्ऽ इति
व्युत्पादितस्य लाक्षणिकस्यानिपातस्यापि यावच्छब्दस्य ग्रहणं
भवति---तावदुषो राधो अस्मभ्यम्, रास्व यावत्स्तोतृभ्यो अरदो
गृणाना इति; यावतोऽश्वान् प्रतिगृह्णीयादिति च ।
यत्र क्व चेति । अत्र यत्रेत्यस्य उतरमित्यनेन साक्षात्सम्बन्धः । दधस
इति । ठ्तध धारणेऽ अनुदातेत् । इह---
हन्ताऽहं पृथिवीमिमां निदधानीह वेह वा ।
हन्तो नु किमास से प्रथमं नो रथं कृधि ॥ इति
छान्दसत्वान्निघातः ॥
नह प्रत्यारम्भे ॥ ८।१।३१ ॥
नहेति निपातसमाहारः प्रतिषेधे वर्तते । प्रत्यारम्भःउपुनरारम्भः
। तस्य विषयमाह---चोदितस्येति । भुङ्क्ष्व, अधीष्वेत्येवं
चोदितस्य कर्तष्यतयोपन्यस्तस्य भोजनादेरवधीरणेऽवज्ञाते सति
तस्यावधीरयितुरुपालिप्सयाऊपालब्धुमिच्छया तस्यैव भोजनादेः
प्रतिषेधेन सम्बन्धः प्रत्यारम्भः, पुनरुपन्यासः क्रियते इति यावत्
॥
अङ्गाप्रातिलोम्य ॥ ८।१।३३ ॥
प्रातिलोम्यमुप्रतिकूलकारित्वम्,
ततोऽन्यदभिमतकारित्वमप्रातिलोम्यम् । एवं चानुलोम्य इति
वक्तव्यम् । अङ्गशब्द उदाहरणेऽनुज्ञायाम् । प्रत्युदाहरणे त्वमर्षे
॥
हि च ॥ ८।१।३४ ॥
हिशब्दोऽवधारणे हेतौ वा, स च प्रत्युदाहरणे त्वमर्षे ॥
च्छन्दस्यनेकमपि साकाङ्क्षम् ॥ ८।१।३५ ॥
अत्र हेतुहेतुमद्भावस्य द्योतको हिरित्यनेकमपि तिङ्न्तं हियुक्तं
भवति । तत्र पूर्वेण सर्वस्य निघातप्रतिषेधे प्राप्ते क्वचिदनेकस्य
क्वचिदेकस्य यथा स्यादिति वनचम् । तदाह---कदाचिदिति । तत्र
च्छन्दसि दृष्टानुविधानाद्यथाप्रयोगं व्यवस्था । अनृतं हीति । पाप्मा उ
मद उच्यते । यस्मादसौ मतोऽनृतं वदति तस्मादनृतवदनदोषेण
युज्यत इत्यर्थः ।
उदजयदित्याद्यौदातमिति । अत्राजयदित्याद्यौदातमित्यर्थः । अजनिष्ट
गर्भमिति अन्तर्भावितण्यर्थत्वाज्जनेरत्र सकर्मकत्वम् ॥
यावद्यथाभ्याम् ॥ ८।१।३६ ॥
यावत्साकल्ये, अध्यवसाये वा, यथा योग्यतादिषु । ठ्यावद्यथाभ्याम्ऽ
इति तृतीयेति दर्शयितुं परभूतयोरपि प्रयोग उदाहृतः ।
तेनैतदपि न चोदनीयम्---ठ्यद्वृतान्नित्यम्ऽ इत्येव यथाशब्दे
यावच्छब्दे च वतुबन्तै सिद्धः प्रतिषेध इति ॥
पूजायां नानान्तरम् ॥ ८।१।३७ ॥
द्वौ प्रतिषेधौ प्रकृतमर्थं गमयत इत्याह---कि तर्ह्यनुदातमिति ।
यावद्देवदत इति । ननु चोतरत्र नियमो विज्ञास्यते---व्यवाये यदि
भवति उपसर्गेणैवेति ? एवं तर्ह्युतरत्रास्य
प्रयोजनम्---उपसर्गव्यपेतस्य यावद्यथाशब्दयोश्च मध्ये शब्दान्तरं
मा भूत् । अथ तु ठ्व्यवाये यदि भवति उपसर्गेणैवऽ इत्यस्मादेव
नियमातत्राप्रसङ्गः ? ततोऽनन्तरग्रहणं शक्यमकर्तुम् ॥
उपसर्गव्यपेतं च ॥ ८।१।३८ ॥
व्यवायः उ व्यवधानम् । अनन्तरमित्येवेति । तच्चानन्तर्यं
सोपसर्गस्य, न तिङ्न्तमात्रस्य ॥
तुपश्यपश्यताहैः पूजायाम् ॥ ८।१।३९ ॥
तुप्रभृतीनि पूजाविषयाणि । माणवकस्तु भुङ्क्त इति । आश्चर्ये
तुशब्द इति भोजनस्य पूजा गम्यते, एवमन्यत्रापि---पश्य मृगो
धावतीति । तत्वकथनमेतत् ।
ननु ठ्पूजायां नानन्तरम्ऽ इत्यतः पूजायामित्यनुवर्तत एवं, तत्किं
पूजायामित्यनेन ? तत्राह---पूजायामिति वर्तमान इति । तद्धीति ।
ततश्च तदनुवृताविहापि ठ्न लुट्ऽ इत्यादिके विषये प्रतिषेधस्य
प्रिषेधः स्यात्, मा भूदेवम्; निघातस्यैव प्रतिषेधो यथा
स्यादित्येवमर्थं पूजाग्रहणमित्यर्थः । किञ्च---अनन्तरमित्येवं
तदभूत्, इह त्वविशेषेणेष्यते ॥
अहो च ॥ ८।१।४० ॥
पृथग्योगकरणमुतरार्थमिति । उतरो योगोऽहोयोग एव यथा
स्यात्, तुप्रभृतिभिर्योगे मा भूत् ॥
शेषे विभाषा ॥ ८।१।४१ ॥
अशूयावचनमेतदिति । अनाश्वर्यभूतमेव
वस्त्वसूयन्नाश्चर्यवत्प्रतिपादयतीत्यर्थः ।
शेषवचनं किम्, यावता योगविभागसामर्थ्यादेव पूर्वप्रकृतेषु
किञ्चिन्नानुवर्तत इति ज्ञातम्, तत्र चानुकृष्टत्वात् ठ्पूजायाम्ऽ
इत्येतन्निवर्तिष्यते ? अत आह---पूजायामित्यस्येति ॥
पुरा च परीप्सायाम् ॥ ८।१।४२ ॥
पुराशब्दोऽत्र भविष्यदासति द्योतयतीति । भविष्यतो
विद्योतनादेरध्ययनान्तरायभूतस्याचिरकालभावित्वं द्योतयति,
तेनात्र त्वरा गम्यते इति भावः । विद्योतनादावध्ययनं धर्मशास्त्रे
प्रतिषिद्धम्, अतस्तदुपन्यासेन त्वरितमधीष्वेति गम्यते इत्यर्थः ।
उदाहरणे ठ्यावत्पुरानिपातयोःऽ इति भविष्यदर्थे लट्,
प्रत्युदाहरणे ठ्लट् स्मेऽ इति । अत्र भूतकालविप्रकर्षमिति ।
भूतस्याध्ययनस्य चिरकालप्रवृतत्वं द्योतयति । तेन नात्र त्वरा
गम्यत इति भावः ॥
नन्वित्यनुज्ञैषणायाम् ॥ ८।१।४३ ॥
किंचित्कर्तु स्वयमेवोद्यौक्तस्यैवं क्रियतामित्येवं रूपोऽभ्युपगमः उ
अनुज्ञा । सूत्रार्थमुदाहरणेन दर्शयति---करणं प्रतीति ।
उपलक्षणमेतत्, करणगमने प्रतीत्यर्थः । उदाहरणे ठ्वर्तमाने
लट्ऽ । प्रत्युदाहरणे तु भूते ठ्ननौ पृष्टप्रतिवचनेऽ इत्येनेन
।ठङ्गाप्रतिलोम्येऽ इत्यादिवत् सिद्धे इतिकरण एकनिपातोऽयमिति
दर्शनार्थः; अन्यथा द्वयोरपि निपातयोर्ग्रहणं सम्भाव्येत ॥
किं क्रियाप्रश्नेऽनुपसर्गमप्रतिषैद्धम् ॥ ८।१।४४ ॥
अप्रतिषिद्धमिति । अप्रतिषिद्धार्थमित्यर्थः ।
पूर्वं किंयुक्तमिति । तत्समीपे किमः श्रूयमाणत्वात् । उतरं तु न
किंयुक्तमिति । विपर्ययात् ।
अपरे इत्यादि । न समीपे श्रूयमाणत्वं किंशब्देन सम्बन्धे हेतुः,
किन्तु संशयविषयत्वम् । तच्च द्वितीयस्याप्यस्ति, अतस्तस्यापि तेन
योग इत्युभयत्र प्रतिषेध इत्यर्थः । ये त्वाहुः---पूर्वं किंयुक्तमिति,
ते मन्यन्ते---अस्तु द्वयोः संशयविषयत्वम्, किंशब्देन तु समीपे
श्रुतक्रियाविषय एव प्रश्नो द्योत्यते, क्रियान्तरविषयस्तु प्रश्न
आहोस्विदित्यनेन, क्रियाप्रश्न इति चोच्यते, तस्मातस्यैव
निघातप्रतिषेध इति ॥
लोपे विभाषा ॥ ८।१।४५ ॥
प्रकृतत्वात्किम एव लोपो विज्ञायत इत्याह---किमो लोप इति ।
क्व चास्येति । शास्त्रे क्वचिदपि किमो लोपस्याविहितत्वात् प्रश्नः ।
न शास्त्रीयस्यैवादर्शनस्य लोपसंज्ञा, किं तर्हि ?
अदर्शनमात्रस्येत्युतरम् । यत्रेति । न च प्रयुज्यत इति ।
अर्थप्रकरणादिना गम्यमानत्वात् । उदाहरणे आहोस्विच्छब्दः
पक्षान्तरप्रश्ने, स च नान्तरेण पूर्वप्रश्नमित्यर्थात् पूर्वत्र किमर्थो
गम्यते, तदाह---विनैव किमेति ।
प्राप्तविभाषेयमिति । कथं पुनः प्राप्तिः, यावता किंशब्देन योगेन
पूर्वो योगः ? तत्राह---किमर्थेनेति । पूर्ववत्प्रत्युदाहरणानीति ।
तान्येव किंशब्दरहितानीत्यर्थः ॥
एहिमन्ये प्रहासे लृट् ॥ ८।१।४६ ॥
एहिमन्य इत्यनेनेति । समुदायाभिप्रायमेकवचनम्, अन्यथा आख्याते
द्वे आङ् चापर इति बहुवचनप्रसङ्गः । उदाहरणे ठ्प्रहासे च
मन्योपपदेऽ इत्यादिना पुरुषव्यत्ययः ।
सुष्ठुअ च मन्यसे इति । भूतमर्थं दर्शयन् प्रहासाभावमाह, अत एव
पुरुषव्यत्ययोऽपि न कृतः ।
गत्यर्थलोटा लृडित्येव सिद्ध इति । आङ्पूर्वादिणो लोट्, सिपो
हिः । अन्यत्र मा भूदिति । क्वान्यत्र मा भूत् ? वृत्तिकारेण
यत्प्रत्युदाहृतम्--एहि मन्यस इत्यादि तत्र ।
कथं पुनरेहिमन्ये इत्यनेन योगनियमः क्रियमाण एहि मन्यस
इत्यनेन योगनिवृत्तिं करोति ? इत्याह---उतमोपादानमतन्त्रमिति ।
अतन्त्रत्वे कारणमाह---प्रहास एव हीति । तन्त्रत्वे नियमस्य व्यावर्त्यं
न सम्भवेदित्यर्थः । भाष्ये तु प्रत्युदाहरणेऽप्युतम एव प्रयुक्तः,
तत्रायमर्थः---एहि रथेन त्वं यास्यसीत्येवमहं मन्य इति ॥
जात्वपूर्वम् ॥ ८।१।४७ ॥
जात्वित्येतदपूर्वमिति । अथ तिङ्न्तविशेषणमपूर्वत्वं कस्मान्न
भवति, युक्तं चैतत्, विशषणेन सम्बन्धुं योग्ये सति निमितिनि
निमितस्याप्रधानस्य न हि युक्तं विशेषणम् ? उच्यते; यदयम् ठाहो
उताहो चानन्तरम्ऽ इत्यत्रानन्तरग्रहणं करोति, ततो
ज्ञायते---निमितस्येदं विशेषणमिति; अन्यथा तत्रापि ठपूर्वम्ऽ
इत्यनुवृतेरेव केवलतिङ्न्तस्यानन्तय लभ्यत इति किं तेन ! ननु च
शेषप्रक्लृप्त्यर्थं तत्स्यात्---ठ्शेषे विभाषाऽ, कश्च शेषः ? सान्तरः
शेष इति ? अन्तरेणाप्यनन्तरग्रहणं प्रक्लृप्तः शेषः । कथम् ?
अपूर्वमिति प्रकृतम्, सपूर्वः शेष इति ॥
किवृतं च चिदुतरम् ॥ ८।१।४८ ॥
वृत्तिमित्यधिकरणे क्तः, किमो वृतं किंवृतमिति,
ठधिकरणवाचिनश्चऽ इति कर्तरि षष्ठी, ठधिकरणवाचिना चऽ इति
समासप्रतिषेधे प्राप्तेऽस्मादेव निपातनात्समासः । यदि यत्र
किंशब्दो वर्तते तत्सर्वं गृह्यएत---किमीयः, कैमायनिः,
किंतरामित्यादेर्ग्रहणप्रसङ्ग इति मत्वा
परिसञ्चष्टे---किंवृतग्रहणेनेति । चिदुतरमित्येतत्किंवृतस्य
विशेषणम्, न तिङ्न्तस्य; पूर्वोक्तात् सामान्यापेक्षया ज्ञापकात् ॥
आहो उताहो चानन्तरम् ॥ ८।१।४९ ॥
अपूविमित्येवेति । अत एवोताहोग्रहणम्,
उतशब्दपूर्वत्वादाहोशब्दस्य ॥
शेष विभाषा ॥ ८।१।५० ॥
कश्च शेष इति । बहूनां प्रकृतत्वात्प्रश्नः । यदन्यदन्तरादिति ।
प्रतिषेधस्य निमितभूतमाहो--उताहीग्रहणं तावदवश्यमनुवर्त्यम्,
उताहोग्रहणाच्चापूर्वमित्यप्यनुवर्तते; तत्र
पारिशेष्यादनन्तरापेक्ष एव शेष इति भावः ॥
गत्यर्थलोटा लृण्न चेत्कारकं सर्वान्यत् ॥ ८।१।५१ ॥
गमिना समानार्था गत्यर्था इति । अर्थप्रदर्शनमेतत्, गतिरर्थो
येषामिति तु विग्रहः, गत्यर्थलोटा युक्तमिति योगः,
पुनरर्थद्वारको निमितनिमितिभावः, लोडन्तवाच्यं हि निमितं
लृडन्तवाच्यस्य । न चेत्कारकं सर्वंमन्यद्भवतीति । सर्वं
चेत्कारकमन्यत्, तदा निघातप्रतिषेधो न भवतीति भावः । अत्र---
लोडन्ते च लृडन्ते च यावत्किञ्चन कारकम् ।
कृह्यएत यदा तत्सर्वं वाच्यावाच्यविवेकतः ॥
तदेहापि तर्हि प्राप्नोति---
ठ्वह ब्राह्मण शालींस्त्वं पितैतांस्तव भोक्ष्यतेऽ इति ?
यत्र हि सर्वं भिद्यते, तत्रैव न भवितव्यम्, यथा वृतावुपन्यस्तयोः
प्रत्युदाहरणयोः ।
न चात्र भिद्यते सर्वमभेदाच्छालिकर्मणः ।
अथायमर्थः स्यात्---सर्वस्मिन्कारकेऽनन्यस्मिन्नघातप्रतिषेधः, न तु
क्वचिदपि भिन्न इति तदेहापि न स्यात्---आगच्छ देवदत
ग्राममोदनं भोक्ष्यस इति, भिद्यते ह्यत्र कर्म, तस्माद्व्याख्येयमेतत् ?
तत्राह---यत्रैवेति । एवकारेण वाच्यव्यतिरिक्तस्य निरासः, न तु
सर्वस्यानन्यत्वं विवक्षितम्, तत्स्पष्टीकृतम् । कर्तृकर्मणी एवेति ।
एतच्च प्रत्यासतेर्लभ्यते, प्रत्यासन्नं हि ततस्य, यतेनैवाभिधीयते ।
उदाहरणेषु प्रथमतृतीययोः सर्वमनन्यत् । द्रक्ष्यसीत्यस्य तु
निघातप्रसङ्गश्चिन्त्यः; नानावाक्यत्वात्,
द्वितीयचतुर्थयोर्वाच्यमात्रं वहेर्गुणभूतगमनाभिप्रायं
गत्यर्थत्वम्, प्रापणार्थस्त्वयम् । तथा च---
ठ्नीवह्यएर्हरतेश्चापि गत्यर्थानां तथैव चऽ ।
इति भेदेन गणनं कृतम् । ननु च शक्तिः कारकम्, सा च प्रतिक्रियं
भिद्यते, तत्कथमिहाभिन्नं कारकम् ?
शक्तिशक्तिमतोर्भेदस्याविवक्षितत्वाददोषः ।
आगच्छेरिति । लिङ्यं न लेट् । पश्यतीति । लडयं न लृट्,
प्रत्युदाहरणयोः सर्वमन्यत् । कारकशब्देनापि सूत्रे
कारकव्यक्तिरेवाश्रीयते, तेन कर्तृकर्मत्वाभेदेऽपि व्यक्तिभेदात्
कारकभेदः---त्वं चाहं च द्रक्ष्याव इति । अक्रियमाणे सर्वग्रहणे यत्र
वाच्यं न भिद्यते तत्रैव भवितव्यम्, इह च भिद्यते
वाच्यम्---एकत्रैकम्, अपरत्र द्वयमिति निघातप्रतिषेधो न स्यात् ।
क्रियमाणे तु सर्वग्रहणे यथा सिध्यति, तथा
दर्शयति---लृडन्तवाच्ये हीति ॥
लोट् च ॥ ८।१।५२ ॥
शाधीति । शार्सेर्लोट्, सिप्, सिपो हिः, ठ्शा हौऽ इति शादेशः,
तस्यासिद्धत्वात् झल्लक्षणं धित्वम् । प्रशाधीति प्रायेण पाठः, स न
युक्तः; सोपसर्गत्वेनोतरसूत्रविषयत्वात् ।
पृथग्योगकरणमुतरार्थमिति । उतरो विकल्पो लोट एव यथा
स्यात्, लृटो मा भूदिति ॥
हन्त च ॥ ८।१।५४ ॥
हन्त प्रभुञ्जावहै इति । भुजेर्लोट्, ठ्भुजोऽनवनेऽ
इत्यात्मनेपदम्, वहिः, टेरेत्वम्, ठाडुतमस्य पिच्चऽ, ठेत ऐऽ,
अनुदातेत्वाल्लसार्वधातुकमनुदातत्वम्, विकरणस्वरः ।
आम एकान्तरमामन्त्रितमनन्तिके ॥ ८।१।५५ ॥
अन्तरयतीत्यन्तरम् उ व्यवधायकम् । एकमन्तरं यस्य तदेकान्तरम्,
उदाहरणे निघाते प्रतिषिद्धे षाष्ठिकमाद्यौदातत्वम्, ठ्दूराद्धूते चऽ
इति प्लुतः; भवच्छब्दस्य ठ्विभाषा भवद्भगवदघवताम्ऽ इति
रुत्वम्, अवशब्दस्य च ओकारः, ठ्भोभगोऽ इत्यादिना यत्वम्, तस्य
ठ्हलि सर्वेषाम्ऽ इति लोपः ।
ननु च ठामन्त्रितं पूर्वमविद्यमानवत्ऽ इति भोः
शब्दस्याविद्यमानत्वादेकान्तरता नोपपद्यते ? अत आह---भो
इत्येतदिति ।
तदुभयमप्यनेन क्रियत इति । कथं पुनरप्रकृताया
असंशब्दितायाश्चैकश्रुतेः प्रतिषेधः शक्यो विज्ञातुम् ? उच्यते;
नञत्र विपक्षवचनः, अधर्मानृतादिवत्, अन्तिकविरुद्धमनन्तिकम्,
दूरमित्यर्थः, तत्र चैकश्रुतिरुच्यते, ततश्च पचसि
देवदतेत्यादावन्तिके सावकाशमामन्त्रितनिघातं बाधित्वा एकश्रुतिः
प्राप्नोति, सा तावत्प्रतिषिद्ध्यते, ततोऽपवादे प्रतिषिद्ध
उत्सर्गभूतो निघातः प्राप्नोति, सोऽपि प्रतिषिध्यते,
एकश्रुतिमात्रप्रतिषेधे हि तत्रैवायं ब्रूयात्---नाम एकान्तरमिति ।
एवं हि ठामन्त्रितमनन्तिकेऽ इति च न वक्तव्यं भवति, सोऽयमेवं
सिद्धे यन्निघातप्रकरणे इदं ब्रवीति तेन विजानीमः---निघातोऽपि
प्रतिषिध्यत इति । केवलस्य निघातस्येकश्रुत्या बाधितस्य
प्रतिषेधोऽनर्थक इति सामर्थ्यादुभयोः प्रतिषेधः ।
ननु चैकश्रुतिरपि देवदता३ आगच्छेत्यादौ सावकाशा कथमां भो
देवदत इत्यादौ निघातस्य बाधिका, प्रत्युत परत्वादेकश्रुतेर्निघात
एव बाधक इति तस्यैवात्र प्रसङ्ग इति प्रतिषेधोऽपि तस्यैव न्याय्यः,
तस्य च प्रतिषेधे एकश्रुतिः स्यादेव ?
अत्राहुः---पदद्वयमात्रनिबन्धनत्वादन्तरङ्गो निघातः पूर्वं
प्रवर्तते, ततो दूरात्सम्बोधनमधिकं
निमितमपेक्षमाणैकश्रुतिरिति सैवानन्तरं प्राप्नोति, तां
तावद्वाधते पूर्वोक्तेन न्यायेन निघातमपीति
सुष्ठूअक्तम्---तदुभयमनेन क्रियत इति ।
यथैव तर्हि एकश्रुतिर्बाध्यते, तथैव प्लुतोदातोऽपि बाध्येत ? अत
आह---प्लुतोदातः पुनरिति । अपरेषामिति । ते
मन्यन्ते---सादृश्येऽत्र नञ्, न विपेक्षे; अन्यथा दूर इत्येव
ब्रूयादिति प्राप्तिरेव नास्ति, अदूरत्वात् । कथं तर्हि प्लुत
उदाह्रियते ? अत आह---प्लुतोऽपीति ॥
यद्धितुपरं च्छन्दसि ॥ ८।१।५६ ॥
जाये स्वो रोहावैहीति । रुहेर्लोट्, वस्, शप्, ठाडुतमस्य
पिच्चऽ, ठ्लोटो लङ्वत्ऽ इति लङ्वद्भावात् ठ्नित्यं ङ्तिःऽ इति
सलोपः, आह्पूर्वादिणो लोट्, सिपो हिः, एहीत्यनेन
परभूतेन युक्तस्य रोहावेत्यस्य ठ्लोट् च ऽ इति प्राप्तो
निघातप्रतिषेधो नियमेन निवर्त्यते, तेन स्वशब्दाश्रयो निघातो
भवति । ननु ठ्परमपि च्छन्दसिऽ इति वचनात् स्वः शब्दस्य
पूर्वाङ्गवद्भावज्जायेस्वरित्यामन्त्रितम्, ततश्च ठामन्त्रित
पूर्वमविद्यमानवत्ऽ इत्यविद्यमानत्वान्निघातो न प्राप्नोति,
प्रतिषिध्यतेऽत्राङ्गवद्भावः---अव्ययानां प्रतिषेध इति ? नैवम्;
अत्राङ्गवद्भावः प्राप्नोति, उक्तं हि
तत्र---ठ्षष्ठ।लमन्त्रितकारकवचनम्ऽ ठ्तन्निमितग्रहणं चऽ इति । न हि
स्वः शब्दः षष्ठ।ल्न्त आमन्त्रितकारकं तन्निमितं वा स्वरे
वाङ्गवद्भावो नाविद्यमानवत्वम् । स्वः शब्दस्य ठ्रो रिऽ इति
लोपो न भवति, उत्वं च भवति; छान्दसत्वात् । अथेदानीं
रोहावेत्यनेन युक्तस्य एहीत्यस्य ठ्लोट् चऽ इति निघातप्रतिषेधः
कस्मान्न भवति, न रुहिर्गत्यर्थः, ठ्गत्यर्थाकर्मकऽ इत्यत्र
पृथग्ग्रहणात् ? यदि न गत्यर्थः, आरोहन्ति हस्तिनं मनुष्याः
आरोहयति हस्ती मनुष्यान्, ठ्गतिबुद्धिप्रत्यवसानार्थऽ इति
कर्मसंज्ञा न प्राप्नोति । तस्मादुपरिगमनरूपव्यापारो रुहेरर्थः ।
ठ्गत्यर्थाकर्मकऽ इत्यत्र च रुहिग्रहणं प्रपञ्चार्थम् । एहीत्यस्य तु
निघातप्रतिषेधो न भवति; ठ्विभाषित सोपसर्गमनुतमम्ऽ इति
वचनात् ॥
चनचिदिवगोत्रादितद्धिताम्रेडितेष्वगतेः ॥ ८।१।५७ ॥
इहापीति । न केवलं तिङे गोत्रादीनीत्यत्रैवेत्यपिशब्दार्थः । तत्र
हेतुस्तत्रैव प्रतिपादितः । शुक्लीकरोति चनेति । अगतेरिति
प्रतिषेधाभावादत्र निघातप्रतिषेधो भवत्येव । यत्काष्ठमिति ।
शुक्लीशब्दस्य निघातो न भवति ॥
चादिषु च ॥ ८।१।५८ ॥
त इह गृह्यन्त इति । प्रत्यासतेः । ठ्चादयोऽसत्वेऽ इत्यत्र येषां ग्रहणं
ते विप्रकृष्टः । ठ्समुच्चयो विकल्पश्चानेकस्य धर्मःऽ इत्युतरसूत्रे
वक्ष्यति, अतः खादति चेत्यस्योपन्यासः । न त्वस्य निघातप्रसङ्गः;
नानावाक्यत्वात् । खादति हेत्यादेस्तु प्रक्रमाभेदायोपन्यासः ।
परंतु निहन्यत एवेति । प्रशब्दात्समानवाक्यगतात् पदात्परत्वात्
॥
चवायोगे प्रथमा ॥ ८।१।५९ ॥
अगतेरिति । पूवसूत्र इत्यादि । अत एव पूर्वसूत्रे
प्रत्युदाहरणावसर उक्तम्---प्रथमस्यात्र तिङ्न्तस्य चवायोगे
प्रथमेति निघातः प्रतिषिध्यत एवेति । प्रथमेति स्त्रीलिङ्गस्य
निर्वाहमाह---प्रथमा तिङ्विभक्तिरिति ।
प्रथमाग्रहणव्यावर्त्यस्य द्वितीयादेः सम्भवमाह---चवायोगो हीति ॥
हेति क्षियायाम् ॥ ८।१।६० ॥
आचारभेदः उ आचारोल्लङ्घनम् । उदाहरणे---उपाध्याये पदातौ
गच्छति शिष्यस्य रथेन गमनं प्रतिषिद्धम्---इत्याचारभेदः ॥
अहेति विनियोगे च ॥ ८।१।६१ ॥
नानाप्रयोजन इति । अनेक प्रयोजनो नियोगः उ प्रेषणम् ।
प्लुतश्चेति । स पुनः क्षियायां क्षियाहेतुकः, विनियोगे
प्रैषहेतुकः ॥
चाहलोप एवेत्यवधारणम् ॥ ८।१।६२ ॥
उदाहरणे चलोपं दर्शयति---ग्रामं चेति । एवमहलोपेऽपि
द्रष्टव्यम् । तत्र प्रथमे ग्राम कर्मकस्यारण्यकर्मकस्य च देवदत एव
कर्तेति समानकर्तृकत्वम्, द्वितीये तु विपर्ययान्नानाकर्तृकता
द्रष्टव्या । अनवक्लृप्तिः उ असम्भवनम् । यो हि देवदतस्य भोजनं
क्वचिदपि न सम्भावयति, स एवं प्रयुङ्क्ते---क्वेव भोक्ष्यस इति ।
ठेवे चानियोगेऽ इति पररूपत्वम् । क्वचितु वृतावेवैतत् पठ।ल्ते
॥
चादिलापे विभाषा ॥ ८।१।६३ ॥
पूर्वो योग एवशब्दप्रयोगे नित्यार्थः ॥
वैवावेति च च्छन्दसि ॥ ८।१।६४ ॥
वै स्फुटार्थे, क्षमायां च । वाव प्रसिद्धौ, स्फुटार्थे च ।
एकान्याभ्यां समर्थाभ्याम् ॥ ८।१।६५ ॥
समौ तुल्यावर्थौ ययोस्तौ समर्थौ, शकन्ध्वादिषु
दर्शनात्पररूपत्वम् । निपातनाद्वाऽन्तलोपः । परस्परं समानार्थता
न; तिङ्न्तेन असम्भवात् । तिङ्न्तेन सङ्गताभ्यामित्ययं त्वर्थो न
भवति, ठ्चवायोगे प्रथमाऽ इत्यतो योगग्रहणानुवृतेरेवास्यार्थस्य
सिद्धत्वात् । जिन्वतीति । जिविः प्रीणानार्थः, इदित्वान्नुम्,
लट्तिप्शपः । चाकशीतीति । काशिना समानार्थः कशिः
प्रकृत्यन्तरमस्तीत्युक्तम्, तस्यैतद्यङ्लुकि रूपम् ।
एकशब्दस्य व्यवस्थार्थं चेति । अतस्तस्यैव प्रत्युदाहरणं दर्शितम्,
नान्यशब्दस्येति भावः । व्यभिचारित्वातस्येति । एकशब्दो ह्यन्याथ
व्यभिचरतीति । नानार्थो ह्ययमिति हि ठेको गोत्रेऽ इत्यत्र दसितम् ।
तत्रासति समर्थग्रहणेऽन्यशब्देन भिन्नार्थस्यापि ग्रहणप्रसङ्गः । न च
साहचर्यमत्र प्रकरणे व्यवस्थापकमिति ठ्निपातैर्यद्यदिहन्तऽ
इत्यत्रावोचाम ॥
यद्वृतान्नित्यम् ॥ ८।१।६६ ॥
ठ्किंवृतं च चिदुतरम्ऽ इत्यत्र किंवृतशब्दस्य दर्शिता
व्युत्पत्तिरिहानुगन्तव्या । एतन्नाश्रीयत इति । तदाश्रयणे हि यद्र।ल्ङ्,
यदीयम्, यादायनिरित्यादिभ्यः परस्य न स्यात् । जुहुम इति ।
प्रत्ययस्वरेणान्तोदातमेतत्, ठभ्यस्तानामादिःऽ, ठ्भीह्रीभृहुमदऽ
इति चोभयत्रापि अचीति वर्तते । यद्र।ल्ङिति । यदञ्चति, क्विन्,
ठ्विष्वग्देवयोश्चऽ इति टेरद्र।लदेशः ।
कथं पुनः पञ्चमीनिर्द्देशे सति यत्कामास्ते, यद्र।ल्ङ्
वायुरित्यादौ व्यवधाने भवति ? अत आह---पञ्चमीनिर्देअशेऽप्यत्रेति
। एतच्चोतरसूत्रे ज्ञापयिष्यते । याथाकाम्ये वेति । याथाकाम्यम् उ
यथेच्छप्रवृत्तिः, देशकालानपेक्षा, तत्र गम्यमाने वा
निघातप्रतिषेधः, यत्र क्वचन यजते ॥
पूजानात् पूजितमनुदातं काष्ठादिभ्यः ॥ ८।१।६७ ॥
ठ्काष्ठादिभ्यःऽ इति वार्तिके दृष्ट्ंअ सूत्रावयवत्वेन
पठितत्वातदनुरोधेन पूजनादित्येकवचनं बहुवचनस्थान इति
व्याचष्टे---पूजनेभ्यः काष्ठादिभ्य इति । उतरपदमिति । उतरसूत्रे
तिङ्ग्रहणादस्य च सूत्रस्य समासविषयत्वात्सुबन्तमिति द्रष्टव्यम् ।
काष्ठादयश्चैतेऽद्भुतपर्यायाः पूजनवचना भवन्ति, तत्र येषां
वृत्तिविषय एवाद्भुतपर्यायत्वममातापुत्रादीनां तेप्वन्यपदेन
विग्रहः । काष्ठाध्यापक इति क्रियाविशेषणम् । काष्ठशब्दो
द्वितीयान्तः समस्यते । कृद्योगलक्षणा तु षष्ठी क्रियाविशेषणेपु न
भवति, धात्वर्थं प्रति यत्कर्म तत्रैव षष्ठीः, कर्तृपदेन
साहचर्यात् । यो हि धात्वर्थं प्रति कर्ता तत्र षष्ठी, तत्साहचर्यात्
कर्मापि तादृशमेव गृह्यते । विशेषणं तु धात्वर्थेन
समानाधिकरणत्वान्न तं प्रति कर्म । सर्वथा क्रियाविशेषणान्न षष्ठी
भवति, अत एव मलोप इति वक्ष्यते । षष्ठ।लं सत्यां
मकाराभावादनुपपन्नमेततस्यात् । कथं पुनः कर्तृप्रधाने कृदन्ते
गुणभूतायाः क्रियाया विशेषणेन सम्बन्धः,
साधनसम्बन्धवदुपपद्यते; तद्यथा---ग्रामं गत इत्यादौ गुणभूताया
अपि क्रियायाः साधनेन योगः, तथा विशेषणेनापि नानुपपन्नः ।
काष्ठाभिरूपक इति । आभिरूप्यं काष्ठेन विशेष्यत इति
नपुंसकप्रथमान्तस्य समासः । एवं सर्वत्र प्रवृत्तिनिमितमात्रेण
काष्ठादीनामन्वयाद् द्रव्यवाचिभिः सामानाधिकरण्याभावात्
मयूरव्यंसकादित्वमाश्रितम् ।
समासे चेत्यादि । चकारोऽवधारणे, यदि समासे एवैतदिष्यते,
कथं वार्तिककारेणोक्तम्---पूजितस्यानुदातत्वे काष्ठादिग्रहणं
मलोपश्चेति; न हि समासे तेषामन्त्यो मकारः सम्भवति,
विभक्तेर्लुप्तत्वात् ? इत्यत आह---मलोपश्चेत्यनेनापीति । कथं
पुरथं विषयोऽनेनाख्यायते ? अत आह---यत्रेति । समासे हि
विभक्तेरभावान्मकारो न श्रूयते अयमेव लोप इति । किं पुनः
कारणमेवं काशकुशावलम्बनेन वातिकं व्याख्यायते ? अत
आह---असमासे हीति । अन्ये त्वाहुः---यदि समास
एवैतदभिमतमभविष्यत् ठ्समासेऽ इत्येवावक्ष्यत्; मलोपवचनातु
वाक्यविषयमेवैतत् । दारुणमध्यापक इत्यादिकं तु रूपं यदीष्यते
विकल्पेन मलोपो वक्तव्य इति । 
पूजनादित्येव पूजितपरिग्रहे सिद्ध इति । पूजनस्य
पूजतापेक्षत्वादिति भावः । अनन्तरपूजितप्रतिपत्यर्थमिति ।
ठ्पूजनात्पूजितम्ऽ इति सूत्रे सामान्यगतमानन्तर्य विशेषाणां
विज्ञायत इति भावः । कथं पुनः पञ्चमीनिर्देअशे व्यवहितस्य
प्रसङ्गः ? इत्याह---एतदेवेति । ज्ञापनस्य प्रयोजनमाह---तथा चेति
।
अनुदात इति वर्तमान इत्यादि । प्रकृतं ह्यनुदातग्रहणम् ठ्न लुट्ऽ
इत्यादिना प्रतिषेधेन सम्बद्धम्, अतस्तदनुवृतौ
प्रतिषेधोऽप्यनुवर्तेत । तत्र यद्यप्यस्य योगस्य
समासविषयत्वातादृशो विषयो न सम्भवति, यत्रामन्त्रितादौ
निघातः प्रतिषिध्यते; तथापि ठ्कुत्सने च सुपिऽ इत्यादौ उतरत्र
प्रतिषेध एव स्यात् । तस्मातन्निवृत्यर्थं पुनरनुदातग्रहणम् ॥
सगतिरपि तिङ् ॥ ८।१।६८ ॥
यत्काष्ठ्ंअ पचतीति । येऽपि ठ्मलोपश्चऽ इत्यनेन वाक्येन
मलोपमाहुः तेऽपि तिङ्न्ते परतो नैव लोपमिच्छन्ति ।
सगतिग्रहणाद्रतिरपि निहन्यत इति । कथम् ? तुल्ययोगेऽत्र
सहशब्दः, यत्र तुल्ययोगे सहशब्दस्तत्र द्वयोरपि कार्ययोगो
भवति, तद्यथा---सपुत्रो भोज्यतामित्युक्ते पुत्रोऽपि भोज्यते
अपिग्रहणं यत्र गतिर्न प्रयुज्यते तत्र केवलस्यापि तिङ्न्तस्य यथा
स्यात्, गतिप्रयोगे तु द्वयोः सहैव भवति, तिङ्ग्रहणात्पूर्वो
योगः सुबन्तविषय एव विज्ञायते ॥
कुत्सने च सुप्यगोत्रादौ ॥ ८।१।६९ ॥
पचति क्लिश्नातीति । कथमत्र समानवाक्यत्वं सामर्थ्यं चेति चिन्त्यम्
।
कर्तुः कुत्सने मा भूत्, पचति पूतीति । कर्तृत्वमत्र
कुत्स्यते---अस्येदमयुक्तमिति । क्रिया तु शोभनैव, तत्र कर्तृत्वस्य
विशेषणं पूतित्वं न कर्त्रा समानाधिकरणमिति
दारुणमभिरूपकमित्यादिवन्नपुंसकत्वम् । एवं
द्विबह्वोरप्येकवचनमेव भवति---पचतः पूति, पचन्ति पूतीति ।
प्रायेण पूतिरिति पुंल्लिङ्गं पठ।ल्ते । ननु
क्रियाप्रधानेऽस्मिन्नाख्याते साधनं कथं विशेषणेन सम्बन्धमप्रधानं
पठ।लेत ? उच्यते; 
एकार्थीभावमापन्नं वृतौ यदुपसर्जनम् ।
विशेषणेन सम्बन्धस्तस्य नैवोपपद्यते ॥
न हि भवति---ऋद्धस्य राजपुरुष इति । यस्य तु
नैकार्थीभावस्तदप्रधानमपि विशेषणेन संयुज्यते, यथा---ऋद्धस्य
राज्ञः पुरुष इति । एवं साधनं क्रियां प्रति
गुणभूतमप्येकार्थीभावाद्विशेषणेन युज्यते, तथा साधनप्रधानेषु
कृदन्तेषु क्रिया गुणभूताऽपि विशेषणेन युज्यते---दारुणमध्यायक
इति । यथैव तहि साधनस्य विशेषणेन योगः, एवं क्रियान्तरेणापि
प्राप्नोति---पचति पठति, पचति दृश्यति, पाचकः पठति, पाचकः
पश्यतीतिवत् ? किं कुर्मः, न तावदेवं दृश्यते ! तदेतदेवं
प्रतिपतव्यम्---
भार्या स्त्र्यन्तरसम्बन्धं पत्युर्न सहते यथा ।
स्नानादिकं तु संस्कारं स्वार्थमेवानुमन्यते ॥
तथा क्रियापि---
विशेषणेन सम्बन्धं कर्तुः स्वस्यानुमन्यते ।
स्वानुरक्तं तु कर्तारं न क्रियान्तरगामिनम् ॥ इति ।
पूतिश्चेति । तिबन्तः पूतिशब्द आद्यौदातः । वसेस्तिबिति । तिब्
बाहुलकात्पूञोऽपि भवति, बाहुलकादेव गुणाभावः । तस्य
निघातनिमितस्यान्तोदातत्वं यथा स्यादिति चित्वमुपसङ्ख्यायते ।
विभाषितमिति । बह्वथ तिङ्न्तं विभाषा निहन्यते, यदा निहन्यते
तदा पूतिरन्तोदातः ।
क्रियाकुत्सने इत्यादि यदुक्तम्, तत्र प्रमाणत्वेन भाष्यपठितामार्यां
पठति---सुपि कुत्सन इति । मलोप इष्टोऽतिङ् चोक्तार्थिमिति ।
भाष्ये तावदयमर्थः । मलोपश्चेति वार्तिककारेणोक्ते मलोपस्तीङ्
नेष्टः---दारुणं पचतीति । इत्येवं मलोपश्चेति
वाक्यमुक्तार्थमाचार्यैरिति । वृतौ तु श्लोकान्तर्गतत्वादयं पादः
पठितो न त्वत्रास्योपयोगः कश्चित्; ठ्समासे
चैतदनुदातत्वमिष्यतेऽ इत्युक्तत्वात् ॥
गतिर्गतौ ॥ ८।१।७० ॥
अभ्युद्धरतीति । सर्वोपसर्गसाधारणी हरणक्रिया प्रतीयते,
तामुद्विशिनष्टि उद्धरतीति । उदैवोर्ध्वता विशिष्टाऽवगम्यत
तामभिर्विशिनष्टि अभ्यद्धरतीति । तत्र---
अन्योऽन्यापेक्षया नास्ति गतित्वं यद्यपि द्वयोः ।
क्रियां प्रति गतित्वातु निहतोऽभिर्गतिर्गतौ ॥
समुदानयतीति । अत्र समुदोर्द्वयोरपि निघातः ।
अभिसम्पर्याहरतीति । अत्र त्रयाणाम् ॥
गताविति किमिति । क्रियां प्रति गतिर्भवति, क्रिया च धातुवाच्या ।
धातुश्च द्विविधः---सगतिः, अगतिश्च । प्रत्यया अपि धातोर्द्वये
भवन्ति---कृतः, तिङ्श्च । तत्र कृदन्ते सगतावगतौ च
कृत्स्वरथाथादिस्वरेषु कृतेषु शेषनिघातेन गतिर्निहन्यत एव ।
तिङ्न्तेऽपि केवले उदातवति तावदुतरसूत्रेण भवत्येव निघातः,
अनुदातेतु नियमाश्रयणान्न भविष्यति, तिङ्न्ते यदि भवति
उदातवत्येव भवति, ततश्च सगतिरेव तिङ्वशिष्यते इति प्रश्नः ।
आमन्द्रैरिति । ननु च क्रियायोगे गतिभवति, न चात्राङ्ः
क्रियायोगोऽस्ति, मन्द्रशब्दस्याक्रियावाचित्वात् ? अत
आह---याहीत्येतत्प्रतीति । ठ्ते प्राग्धातोःऽ इति प्रयोगनियमः, न
संज्ञानियमः, ततश्च व्यवहितप्रयोगेऽपि गतित्वमस्त्येवेति भावः ।
ननु यत्क्रियायुक्ताः प्रादयस्तं प्रति गत्युपसर्गसंज्ञा भवन्ति, ततश्च
याहीत्येतत्प्रति गतित्वेन मन्द्रं प्रत्यगतित्वादप्रसङ्गः, इहापि तर्हि
न प्राप्नोति---अभ्युद्धरतीति, उदं प्रत्यगतित्वात् ? मा भूदुदं प्रति
गतिः, समुदायं तु प्रति गतिर्भवति, उदा विशिष्टा हि क्रिया अभिना
विशेष्यते । आ मन्द्रैरित्यत्रापि मन्द्रादिकरणकमिन्द्रकर्तृकं
यानमाङ विशेष्यत इति समुदायं क्रियाविशेषवाचिनं प्रत्याङे
गतित्वान्निघातः प्राप्नोति ? न प्राप्नोति ; पूर्वं धातुरुपसर्गेण
युज्यते पश्चात्साधनेन, आयाने हि मन्द्रादेः साधनत्वं
मन्द्रैर्हरिभिरायाहीति, न तु याने; ततश्च न समुदायं प्रत्याङे
गतित्वमिति नास्त्येवात्र प्रसङ्गः । तत्राह---तस्येति । न हि
परनिमितानुपादाने ठ्यत्क्रियायुक्ताः प्रादयस्तं प्रतिऽ इति गम्यते,
ततश्च वस्तुतो गतित्वाश्रयो निघातः स्यादिति मन्यते ।
यदि पुनः ठ्पदस्यऽ इत्यधिकारात्समर्थपरिभाषोपस्थानाद्येन गतेः
सामर्थ्यं तं प्रति गतेरिति विज्ञायते, तदा शक्यं गतावित्यवक्तुम्,
यदाह---ठ्गतेरनुदातत्वे गतिग्रहणानरर्थक्यम्,
तिङ्यवधारणाच्छन्दोऽर्थमिति चेन्नागतित्वात्ऽ इति ॥
तिङ् चोदातिवति ॥ ८।१।७१ ॥
उदाहरणे ठ्नीपातैर्यद्यदिऽ इति निघातप्रतिषेधातिङ्न्तमुदातवत् ।
तिङ्ग्रहणं किमर्थम् ? तिङ्न्ते यथा स्यात्, मन्द्रशब्दे मा
भूत्---आ मन्द्रैरिन्द्र हरिभिर्याहि । मन्द्रशब्दो
रक्प्रत्ययान्तोऽन्तोदातः ।
ननु च ठ्यत्क्रियायुक्ताःऽ इति वचनाद्गतिशब्दः पित्रादिशब्दवत्
सम्बन्धिशब्दत्वात् स्वसम्बन्धिनमाक्षिपतीति
क्रियावाचिन्येवोदातवपि भविष्यति कृदन्ते चातिप्रसङ्गाभावः
पूर्वसूत्रे एवोक्तः, तस्मान्नार्थस्तिङ्ग्रहणेन ?
इत्याशङ्क्याह---तिङ्ग्रहणमिति । परिमाणमुइयता ।
परिमाणार्थत्वमेव स्पष्टयति---अन्यथा हीति । अक्रियमाणे
तिङ्ग्रहणे धातुरेव क्रियावाचित्वाद् गतिसंज्ञानिमितमिति
तत्रैवोदातवति निघातः स्यात्, न तु प्रत्यये । तिङ्ग्रहणातु
प्रकृतिभागं प्रति गतेः प्रत्ययोदातत्वेनाप्युदातवति तिङ्न्तमात्रे
भवति । धातुमेव प्रति गतिसंज्ञेति । यस्य क्रिया यत्क्रियेति
षष्ठीसमासः, अन्वयव्यतिरेकाभ्यां यस्य वाच्या क्रिया तं प्रतीत्यर्थः ।
धातोरेव चासौ वाच्येति तमेव प्रति गतित्वम् ।
आमन्ते तर्हि न प्राप्नोतीति । ननु चाक्रियमाणेऽपि तिङ्ग्रहणे
नैवामन्ते प्राप्नोति, यदा हि तिङ्न्तेऽपि
प्रत्ययोदातत्वेनोदातवति न स्यादिति स्थितम्, तदा का वार्ता
आमन्ते ! तत्किमुच्यते---आमन्ते तर्हीति ? एवं तर्ह्ययमत्रार्थः---यदि
तिङ्ग्रहणाद्यत्नात्प्रकरोतीत्यादौ भवति, तर्हि तस्यामन्तेऽभावान्न
प्राप्नोति; तस्माद्या क्रिया यत्क्रिया---इति कर्मधारय आश्रयणीयः । एवं
हि क्रियालक्षणमर्थं प्रति गतित्वम्, तत्रार्थे कार्यस्यासम्भवातद्वाचिनि
कार्यं विज्ञायमानं क्रियाप्रधाने सर्वत्र सिध्यतीति । अनन्तरोक्तं
चोद्यं पक्षविशेषे व्यवस्थापयितुमाह---अत्र केचिदिति । अत्र पक्षे
गतिकारकोपपदानामित्यस्यायमर्थः---गत्यादीनामविशेषेण
समासो भवति, कृद्धिस्तु प्राक् सुबुत्पतेरिति ।
अव्ययपूवपदप्रकृतिस्वरत्वे इति । ठ्गतिकारकोपपदात्ऽ इत्यत्र
प्रपचतिदेश्याद्यर्थं कृद्ग्रहणं स्थितम्, न प्रत्याख्यातमिति
पूर्वपदप्रकृतिस्वरस्यैवात्र प्रसङ्ग इति मन्यते । अक्रियमाणेऽपि
तिङ्ग्रहहण इति । यथा वा क्रियमाणे तिङ्ग्रहणे उदातत्वे सति
निघातः सिध्यति, तथाऽनन्तरमेवोक्तम् ।
अथ तरबन्तस्येति । यथायं पक्षः सम्भवति, यश्चात्र पक्षे
दोषः---तत्सर्वम् ठ्गतिकारकोपपात्कृत्ऽ इत्यत्रैवोक्तम् ।
येषां त्वित्यादि । कुगत्यादीनां कृदन्तेनैव, तत्रापि प्राक्
सुबुत्पतेरित्यर्थः । तदर्थं यत्नः कर्तव्य इति । तत्रायं
यत्नः---तिङ्ग्रहणं न करिष्यते; या क्रिया, यत्क्रियेति वाऽऽश्रयिष्यत
इति ।
आमन्त्रितं पूर्वमविद्यमानवत् ॥ ८।१।७२ ॥
किमदमविद्यमानवत् ? इत्याह---तस्मिन्सतीत्यादि । तत्र तस्मिन्सति
यत्कार्यं तन्न भवतीत्यत्रोदाहरणमाह---आमन्त्रिततिडनिघातेति ।
असति च यत्कार्यं तद्भवतीत्यत्रोदाहरणमाह---पूजायामित्यादि ।
आमन्त्रिताद्यौदातत्वे कर्तव्ये इति । असति पूर्वग्रहणे
ठामन्त्रितमविद्यमानवत्ऽ त्युच्यमाने स्वस्याद्यौदातत्वेऽपि षाष्ठिके
कर्तव्येऽविद्यमानवत् स्यात्, क इदानीं तस्यावकाशः ?
यत्राविद्यमानवद्भावः प्रतिषिध्यते, विकल्प्यते वा; तथा ठपादादौऽ
वित्यधिकारात्पादादिरप्यवकाशः---उषो नो अधषु हवा व्युच्छनन्,
नस्भावो ह्यत्राविद्यमानवद्भावादेव भवति; इन्द्र त्वा वृषभं वयम्,
त्वादेशो भवति । एवं तु इन्द्र पिब तुल्यं सुतो मदाय, इन्द्र पिब
वृषभूतस्य वृष्णः, अग्ने याहि शस्त्रिभिः, वायो याहि
शिवादिव---इत्यादौ तिङ्निघातः प्राप्नोति ? कर्तव्योऽत्र यत्नः,
उक्तं हि पुरस्तात्---ठापादपरिसमाप्तेरपादादावित्यधिकारःऽ इति
।
यदि ठामन्त्रितं पूर्वमविद्यमानवत्ऽ देवदत पचसीत्यत्र
पचसीत्येतदपेक्षवा देवदतशब्दस्य पूर्वत्वमस्तीत्यविद्यमानवत्वे
सति आमन्त्रिताद्यौदातत्वं न स्यादित्यत आह---पूर्वत्वं चेति ।
पूर्वशब्दस्य सम्बन्धिशब्दत्वाद्यं प्रति पूर्वत्वं तत्कार्यं
प्रत्येवाविद्यमानवत्वम्, न स्वकार्यं प्रति; तेन नायं दोष इत्यर्थः ।
कार्यशब्देनैतद्दर्शयति---अविद्यमानवत् कार्यमत्रातिदिश्यते । तत्र
पूर्वशब्दस्य सम्बन्धिशब्दत्वेन परस्य कार्ये कर्तव्य
इत्येतावदाश्रीयते, न तु परं प्रत्यविद्यमानवत्; पूर्वं तु प्रति
विद्यमानवदित्यर्थ इति स्यात् । इमं मे गङ्गे यमुने सरस्वतीत्यत्र
गङ्गेशब्दस्य यमुनेशब्दं प्रत्येवाविद्यमानवत्वं न मेशब्दं प्रतीति
व्यवधानाद् यमुनेशब्दस्य निघातं प्रति मेशब्दो निमितं न स्यात्
। यथोपदर्शिते त्वर्थे, परस्य कार्ये कर्तव्ये इत्येतावतत्कार्यं
स्वनिमितमन्यनिमितं वेति विशेषाभावाद् मेशब्दापेक्षेऽपि
निघाते गङ्गेशब्दस्याविद्यमानवत्वं सिध्यति । तदेतत्
स्वनिमितेऽन्यनिमिते चेत्यत्र सूचितम् ।
तदेवमुक्तं दर्शयति---इहेत्यादि । गङ्गेशब्दोऽविद्यमानवत्वात्स्वयं
निमितं न भवतीत्वेतावत्, न तु मेशब्दस्य निमितभावं
प्रतिबध्नातीत्यर्थः । परं प्रत्यविद्यमानवद्भवतीत्याश्रीयमाणे हि
तथा स्यात् ।
ननु वत्करणमन्तरेणापि ठ्गोतो णित्ऽ इत्यादावतिदेशो दृश्यते,
तत्किमत्र वत्करणेन ? नन्वसति वत्करणे
ठ्पूर्वमामन्त्रितमविद्यमानम्ऽ इत्युच्यमाने पूर्वस्यामन्त्रतस्य
निवृत्तिः स्यात् ? नैष दोषः; अर्थप्रत्ययनाय
शब्दप्रयोगादनिवृतेऽर्थे शब्दनिवृत्यभावात् । अथापि परप्रयोगो
भवतु, पूर्वप्रयोगो मा भूदित्यर्थः कल्पेत ? तथापि
राजदन्तादिषु परमामन्त्रितं वेति वक्तव्यं स्यात् ।
परमेवामन्त्रितं भवति, न पूर्वमित्यर्थः । तदेवमन्तरेणापि
वतिमतिदेशः सिद्धः ? इदं तर्हि प्रयोजनम्---स्वाश्रयमपि यथा
स्यात्---आं बो देवदत ठाम एकान्तरमामन्त्रितमनन्तिकेऽ
इत्येकान्तरता यथा स्यात् । एकवचनान्तं ह्युतरसूत्रस्य विषयः,
बहुवचनान्ते तु ठ्विभाषितं विशेषवचने बहुवचनम्ऽ इति पक्षे
निघातप्रसङ्गः । यद्यप्यतिदेशिककार्याविरुद्धं
स्वाश्रयमतिदेशेप्यवसत्यपि वत्करणे भवति, इह तु
वत्करणाद्यत्नाद्विरुद्धमपि क्वचित्प्राप्यते । अविद्यमानवत्वविरोधिनी
ह्यएकान्तरता । व्याख्यानाच्चातिप्रसङ्गो नोद्भावनीयः ॥
नामन्त्रिते समानाधिकरणे सामान्यवचनम् ॥ ८।१।७३ ॥
द्वौ नञौ प्रकृतमर्थं सूचयत इत्याह---कि तर्हि विद्यमानवदेवेति ।
माणवक जटिलकाध्यापकेति । अत्र जटिलशब्दो माणवकशब्दापेक्षया
विशेषवचनः, अध्यापकशब्दापेक्षया तु सामान्यवचन इति
द्वयोरप्यविद्यमानवत्वं न भवति । पूर्वस्येत्यादिना प्रतिषेधस्य
फलं दर्शयति । देवदतयज्ञदतेति । ठ्सामान्यवचनं
विशेषवचनापेक्षम्ऽ इति वक्ष्यत्युतरसूत्रे, ततश्च यथा यज्ञदतशब्दः
समानाधिकरणो न भवति, एवं
पूर्वामन्त्रितार्थगतविशेषाकारवचनोऽपि न भवतीति
देवदतशब्दोऽपि सामान्यवचनो न भवति, तस्माद्
द्व्यङ्गविकलत्वाच्चिन्त्यमेत् । एवं ह्युक्तमिति । तैतिरीयके ब्राह्मणे
सहस्रतमीं प्रकृत्य इडे रन्तेऽदिते सरस्वति प्रिये प्रेयसि महि
विश्रुते---एतानि ते अघ्निये नामानीति । वृतौ त्वन्यथा पाठः
शाखान्तरे द्रष्टव्यः ॥
विभाषितं विशेषवचने ॥ ८।१।७४ ॥
बहुवचनमिति वार्तिके दर्शनात् प्रक्षिप्तम् । शरणत्वेन प्राप्तिः
शरणम्, तत्र साधवः शरण्याः । शरणशब्दो हि शरण्येऽपि
दृश्यते---शरणं भवन्तमतिकास्त्रणकमिति । शर्मण्या इति पाठे
शर्मणि साधवः शर्मण्याः ।
सामान्ववचनाधिकारादेवेति । सामान्यस्य विशेषापेक्षत्वाद्यं प्रति
सामान्यमित्येतद्भवति, तस्मिन्विशेषवचन एव भविष्यति ॥
इति श्रीहरदतमिश्रविरचितायां पदमञ्जर्यामष्टमस्याध्यायस्य प्रथमः
पादः