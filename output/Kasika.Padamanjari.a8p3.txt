काशिकावृत्तिः --- ६
अथ अष्टमाध्याये तृतीयः पादः 
मतुवसो रु सम्बुद्धौ च्छन्दसि ॥ ८।३।१ ॥
ठ्युवोरनाकौऽ इतिवन्मतुवसोरिति निर्देशोऽनुबन्धपरित्यागेन
वा सकारान्तस्य वसोर्ग्रहणम्, निपातनाच्चाल्पाच्तरस्य परनिपातः
। रु---इत्यविभक्तिको निर्देशः । मरुत्व इति । ठ्झयःऽ इति वत्वम्ऽ
तसौ मत्वर्थेऽ इति भसंज्ञा । हरिवो मेदिनमिति । ठ्च्छन्दसीरःऽ इति
वत्वम्, ठ्संयोगान्तलोपो रो रुत्वे सिद्धो वक्तव्यःऽ इति वचनात्
ठ्हशि चऽ इत्युत्वम् ।
वन इति । क्वनिब्वनिपोः सामान्येन ग्रहणम् ।
अनुबन्धानिर्देशादत्र तदनुबन्धकपरिभाषाया अनुपस्थानात्
क्वनिपोऽपि ग्रहणम् । प्रातरित्व इति । प्रातरेतीति ठन्येभ्योऽपि
दृश्यन्तेऽ इति क्वनिपि ह्रस्वस्य तुक् । अवशब्दस्य चेति । सर्वस्येति
द्रष्टव्यम्; अनर्थकेऽलोन्त्यपरिभाषाया अभावात् । उपसंख्यानं
प्रत्याचष्टे---निपातविज्ञानाद्वेति । एतदेव विवृणोति---अथ वेति ।
अवश्यं चैतन्निपातत्वमेव विज्ञेयमित्याह---असम्बुद्धावपि हीति ।
स्त्रियामिति । भो ब्राह्मणीति । विभक्तिनिमितेषु कार्येषु
लिङ्गविशिष्टपरिभाषा नोपतिष्ठत इत्युक्तम्---ठ्न वा विभक्तौ
लिङ्गविशिष्टाग्रहणात्ऽ इति, तेन भवतीशब्दस्य रुत्वौत्वे न
स्याताम् । अथापि स्याताम् ? एवमीकारस्य रुत्वे अवशब्दस्य चौकारो
रूपं न सिध्यति । तस्मादसम्बुद्धौ स्त्रियां च दर्शनान्निपाता एवेति
विज्ञेयम् । निपातत्वं च विभक्तिस्वरप्रतिरूपकत्वेनेति ।
नन्वसत्यस्मिन्नुपसंख्याने भोइत्यादिकः शब्दो विभक्त्यन्तो नास्ति,
यत्प्रतिरूपका एते स्युः ? तस्मात्सौत्रा एते निपाताः, ठ्भोभगोअघोःऽ
इत्यत्र सूत्रे निर्दिष्टाः, चादिषु वा पठितव्याः । तदेवं
प्रत्याख्यातमुपसंख्यानम् ।
अन्ये त्वाहुः---ठितराभ्योऽपि दृश्यन्तेऽ इति भवदादियोगे
विधीयमानास्तसिलादयः, ततः ठ्भोऽ इत्यादावपि यथा स्युरिति
वार्तिकारम्भ इति ।
अन्ये तु---भवदादेरपरिगणितत्वाद् निपाता भोइत्यादयो
भविष्यन्तीति मन्यन्ते ॥
अत्रानुनासिकः पूर्वस्य तु वा ॥ ८।३।२ ॥
पूर्वत्वमिदमापेक्षिकम्, रुत्वं च सन्निहितम् । न च तदपेक्षं
पूर्वत्वं सम्भवति; रोरनुनासिकस्य च सहविधानात् । तस्माद्यस्य
रुर्विधीयते तदपेक्षमेव पूर्वत्वं विज्ञायत इत्याह---यस्य स्थान इति
।
अथात्रग्रहणं किमर्थम् ? अत्र रुप्रकरणे यथा स्यात् ।
अधिकारादप्येतत् सिद्धम्, अधिकारे हि सति रुत्वानुनासिकयोः
सह विधानान्नान्यत्र प्रसङ्गः ? अथ आह---अत्रग्रहणमिति । अवधारणमत्र
द्रष्टव्यम्---रुणैव सहेति । नन्वधिकारादप्येतत्सिद्धमित्युक्तम् ? अत
आह---अधिकारेति । असत्यत्रग्रहणे अनुनासिकाधिकारस्य परिमाणं न
ज्ञायेत---एतावत्सु योगेष्वस्य व्यापार इति, ततश्च
रुप्रकरणात्परत्राप्यस्याधिकारः सम्भाव्येतेत्यर्थः । तुशब्दः
परस्मात्कार्यिणः पूर्वस्य विशेषद्योतनार्थः---परस्य नित्यं रुत्वम्,
पूर्वस्य तु वानुनासिक इति ।
वावचनमनर्थकम्, ज्ञापकात्सिद्धम्, यदयमुतरत्र सूत्रे
यस्यानुनासिको न विहितस्तस्माद्रोः पूर्वस्मात्परमनुस्वारं
शास्ति; ततो ज्ञायते---विकल्पेनायं भवतीति । न हि
नित्येऽस्मिन्विधौ स रोः पूर्वः सम्भवति, यस्यानुनासिको विहित
॥
आतोऽटि नित्यम् ॥ ८।३।३ ॥
केचिदिति । तैतिरीयाः । अनुस्वारमधीयत इति । शुद्धा
दाकारात्परम् । नित्यग्रहणमनर्थकम्, अरम्भसामर्थ्यादेव नित्यो
विधिः सिद्धः ? अस्त्यारम्भे प्रयोजनम् नियमो यथा स्यात्---आत
एवाटि, अन्येषां तु नेति । कैमर्थ्यान्नियमो भवति विधेयं
नास्तीति कृत्वा, इह चास्ति विधेयम्, किम् ? नित्योऽनुनासिकः ॥
अनुनासिकात् परोऽनुस्वारः ॥ ८।३।४ ॥
अन्यशब्दोऽत्राध्याहर्तव्य इति । असत्यध्याहारे परशब्दस्य
श्रुतत्वातदपेक्षयेवं ठनुनासिकात्ऽ इत्येषा पञ्चमी
स्यात्---परशब्दस्य दिग्वृत्तिः, अन्यार्थवृत्तिर्वा, पूर्ववृत्तिर्वा ।
पूर्वस्मिन्कल्पेरोः पूर्वस्मादनुनासिकादेवपरोऽनुस्वारो
विज्ञायेत, न च तस्मात्पर इष्यते ।
इतरस्मिंस्त्वमनुनासिकादन्योऽनुस्वारो भवतीत्यर्थो भवति, तत्र
चानर्थकं परग्रहणम्, न ह्यनुस्वारोऽनुनासिकापेक्षयाऽन्यत्वं
व्यभिचरति । तस्मादन्यशब्दोऽध्याहार्यः । स च परशब्दापेक्षया
पञ्चम्यन्तोऽध्याहार्यः । पूर्वस्येत्येतदप्यत्रानुवृतं पर इत्यनेन
योगात्पञ्चम्यन्तं विपरिणम्यते । एवं स्थिते योऽर्थः सम्पद्यते तं
दर्शयति--अनुनासिकादन्य इति । कः पुनरसौ ?
इत्याह---यस्यानुनासिको न कृत इति । अनुस्वार आगमो भवतीति ।
टित्वाद्यागमलिङ्गाभावेऽपि परशभ्देनानुस्वारस्य
देशविशेषसम्पादनादागमत्वम्, यथा---ठ्न य्वाभ्यां पूर्वावैच्ऽ
इति ॥
समः सुटि ॥ ८।३।५ ॥
ठ्मोऽनुस्वारःऽ इत्यनुस्वारे प्राप्ते वचनम् । संस्कर्तेति ।
ठ्सम्पर्युयेभ्यः करोतौ भूषणेऽ इति सुट्, समो मकारस्य
रुत्वम्, तस्य विसर्जनीयः, तस्य ठ्वा शरिऽ इति विकल्पे यथा नित्यं
सकारो भवति तथा दर्शितम् ।
कथं पुनरस्मिन्सूत्रे सकारो निर्दिश्यते ? इत्याह---समः स्सुटीति
द्विसकारको निर्देश इति । स च सुटः सकारे
सन्देहाभावातद्व्यतिरेकेण द्विसकारकत्वम् । वस्तुतस्तु त्रयः
सकाराः---एको विभक्तिसम्बन्धी, द्वितीय आदेशः, तृतीयस्तु
रुसम्बन्धी । यदि तर्हि सकारे आदेशो विधीयते, अनुनासिको न
प्राप्नोति; यस्मादत्रग्रहणं रुणा सह सन्नियोगप्रतिपत्यर्थमित्युक्तम्
? नैष दोषः; अत्र रुप्रकरणे यद्विधीयते तदुपलक्षणार्थं तत्र
रुग्रहणम् । एतेन पूर्वसूत्रे रोः पूर्व इति व्याख्यातम् । तदत्र
सत्वे कृते यदा पूर्वस्यानुनासिकः, तदा
सत्वस्यासिद्धत्वाद्रुत्वाभावात् ठनचि चऽ इति द्विर्वचने ठ्झरो झरिऽ
इति पाक्षिके लोपे द्विसकारकः, त्रिसकारको वा प्रयोगः । यदा
त्वनुस्वारः, तदाऽयोगवाहानां अट्प्रत्याहार उपदेशचोदनातस्य
च हल्त्वात् ठ्झरो झरिऽ इति वा लोपे द्विसकारकः, एकसकारको
वा प्रयोगः । यदा त्वनुस्वारस्य हल्त्ववदच्त्वमपीष्यते, तदा
ततः परस्य द्विर्वचनपक्षे सकारत्रयमपि भवति । तदेवं पञ्च
रूपाणि भवन्ति---अनुनासिकपक्षे द्वौ सकारौ, त्रयो वा,
अनुस्वारपक्षे द्वावेकस्त्रयो वा । पञ्चस्वपि पक्षेषु ठ्शरः खयःऽ इति
वा ककारस्य द्विर्वचने कृते दश रूपाणि भवन्ति । समो वा
लोपमेके । एके आचार्याः समो विकल्पेन लोपमिच्छन्ति,
अत्राप्यनुनासिकानुस्वारौ भवतः । तस्यापि रुप्रकरणे
विधानातत्रानुनासिकपक्षे सकारस्य ठनचिचऽ इति द्विर्वचने पाक्षिके
च लोपे एकसकारकत्वमपि कदाचिद्भवति । तत्रापि ककारस्य पक्षे
द्विर्वचनमिति द्वादश रूपाणि भवन्ति ॥
पुमः खय्यम्परे ॥ ८।३।६ ॥
पुंसः सकारादवशिष्टो यो भागस्तस्यायं निर्देशः, सकारस्य
संयोगान्तलोपे कृते तस्यैव कायित्वात् । अमिति प्रत्याहारस्य
ग्रहणम्, न द्वितीयैकवचनस्य; खया प्रत्याहारेण साहचर्यात् ।
पुंश्चलीति । पचादौ चलडिति पाठान्ङीप्, पुंश्चलीति
षष्ठीसमासः । पुंस्कामेति । पुमांसं कामयत इति
ठ्शीलिकामिभिक्षाचरिभ्यो णःऽ इति णः । तस्मादत्र सकार एवादेशो
वक्तव्य इति । ठ्कुप्वोः ःकःपौ चऽ इत्यत्रैतद्वक्तव्यम् ।
द्विसकारकनिर्देशपक्षे त्विति । यदा पूर्वसूत्रे ठ्द्विसकारको
निर्देशःऽ इति पक्षः, तदेत्यर्थः । स इत्यनुवर्तते इति ।
ननु च रुरपि प्रकृतः, सोऽपि प्राप्नीतीत्यत आह---रुत्वं त्विति ।
असम्बन्धे कारणमाह---सम्बन्धानुवृत्तिस्तस्यति । इतिकरणो हेतौ,
यस्मादसौ स्वसम्बन्धिना यः सम्बन्धस्तमनुवर्तते तं न जहाति
तस्मादित्यर्थः । यद्वा---सम्बध्यत इति सम्बन्धः । यस्मादिह
स्वसम्बद्धमेव तदनुवर्तते तस्मादित्यर्थः । रुत्वं
खल्विहानुवर्तमानमपि ठ्मतुवसो रु सम्बुद्धौऽ इति स्वेन
सम्बन्धिना सम्बद्धमेवानुवर्तते, तस्य प्रयोजनम्---सम्बन्ध्यन्तरेण
रोः सम्बन्धो मा मूदिति ।
पुंदासादयः षष्ठीसमासाः । पुंगव इति । ठ्गोरतद्धितलुकिऽ इति
टच्समासान्तः । परग्रहणे क्रियमाणे खयि परतो योऽम् तत्रेत्यपि
विज्ञायेत, ततश्च पुमक्षः पुमाचारः---इत्यत्रैव स्यात्;
तस्मात्परग्रहणम् ॥
नश्च्छव्यप्रशान् ॥ ८।३।७ ॥
प्रशान्वर्जितस्येति । सूत्रे तु ठप्रशान्ऽ इति षष्ठ।ल्र्थे प्रथमा ।
टीकतिर्गत्यर्थोऽनुदातेत् । त्सरुः उ खङ्गग्रहणप्रदेशः, तत्र कुशलः
त्सरुकः, आकर्षादिभ्यः कन् ॥
दीर्घादटि समानपादे ॥ ८।३।९ ॥
एकपर्यायः समानशब्दः उसमानपाद इत्युच्यते, तत्रेदं न
सिध्यति---यजामहे यज्ञियान्हन्त देवान् इलामहयिति ?
छान्दसत्वाद् भविष्यति । 
नृन्पे ॥ ८।३।१० ॥
नृनिति षष्ठ।ल्र्थे प्रथमा । एवमुतरत्रापि ठ्पेऽ इत्यकार उच्चारणार्थः,
पकारमात्रं निमितम् ॥
स्वतवान्पायौ ॥ ८।३।११ ॥
ठ्तु वृद्धौऽ सौत्रो धातुः, ततोऽसुन्---स्वं तवो यस्याऽसौ
स्वतवान्, ठ्दृक्स्ववः स्वतसां च्छन्दसिऽ इति नुम् ॥
कानाम्रेडिते ॥ ८।३।१२ ॥
ठ्कान्कान्ऽ इति वक्तव्ये आम्रेडितग्रहणं यत्र द्विर्वचनं तत्रैव यथा
स्यात्, इह मा भूत्---कान्कान् पश्यतीति, एकोऽत्र किं शब्दः प्रश्ने,
द्वितीयः क्षेपे ।
समः सुटीत्यतो वा सकारोऽनुवर्तत इति । यद्येवम्, पूर्वेष्वपि
योगेषु स एव प्राप्नोति ? इत्यत आह---पूर्वेषु योगेष्विति ।
ढो ढेअ लोपः ॥ ८।३।१३ ॥
आकार उच्चारणार्थः, ढकारमात्रं निमितम्; तेन लेढा,
लेढैइत्यादावपि भवति । लीढमित्यादौ ठ्हो ढःऽ,
ठ्झषस्तथोर्धोऽधःऽ, ठ्झषस्तथोर्धोऽधऋऽ, ष्टुअत्वम्, ततोऽनेन
ढलोपः । ननु चासिद्धं ष्टुअत्वं तत्कथमत्र लोपः ?
तत्राह---ष्टुअत्वस्येति । उच्यते चेदम्---ढेअ परतो ढस्य लोपो
भवतीति, तत्र ष्टुअत्वस्यासिद्धत्वे निर्विषयमेतत्स्यात् ।
ननु च यत्रौत्पतिको ढकारः---श्वलिड्ढौकत इत्यादौ, तत्र
सावकाशः स्यादत आह---श्वलिड्ढौकत इत्यत्रेति । जश्त्वे कृत इति
। एकपदाश्रयत्वादन्तरङ्गत्वात् ठ्पूर्वत्रासिद्धम्ऽ इति
लोपस्यासिद्धत्वाद्वा पूर्वं जश्त्वम् । ननु च निर्विषयत्वाद्
ढलोपो जश्त्वं बाधेत ? नेत्याह---न चेति । कुतः ?
इत्याह---तस्य हीति ।
कथं पुनर्लीढादिरवकाशः, यावता यथा श्वलिड्ढौकते इत्यत्र
जश्त्वे कृते कार्यिणोऽभावः, तथा लीढादावपि
ष्टुअत्वस्यासिद्धत्वान्निमितस्याभावः; अथ तत्र वचनसामर्थ्यात्
ष्टुअत्वस्यासिद्धत्वं बाध्यते, तदेतरत्रापि जश्त्वं बाधनीयम्,
वक्तव्यो वा विशेषः ? अत आह---तत्र हीति । अयमभिप्रायः---लोपेन
तावदसिद्धत्वमवश्यं बाध्यम्, तत्र लीढमित्यादावेकमेव
ठ्पूर्वत्रासिद्धम्ऽ इत्यसिद्धत्वम्, अतस्तदेव बाध्यते; श्वलिड्ढौकत
इत्यत्र तु ढलोपस्य जश्त्वापेक्षया बहिरङ्गत्वात् परत्वाच्च
द्विविधमसिद्धत्वमिति न तद्वाध्यते । ततो जश्त्वे कृते न
श्रुतिकृतमानन्तर्यम्, नापि शास्त्रकृतम्;
जश्त्वस्यासिद्धत्वाभावादिति ढलोपस्यायमविषय इति ॥
रो रि ॥ ८।३।१४ ॥
किमिदं सानुबन्धकस्य रोर्ग्रहणम् ? आहोस्विद्रेफस्य ? कुतः
संशयः ? तुल्यात्र संहिता---रोः रि, रः रीति । किं चातः ? यदि
सानुबन्धकस्य ग्रहणम्, सिद्धमिन्दूरथः अग्नीरथः; इदं तु न
सिध्यति---नीरक्तम्, दूरक्तमिति । अथ रेफस्य ग्रहणम्, सिद्धं नीरक्तं
दूरक्तमिति; इदं तु न सिध्यतिअग्नीरथः, इन्दूरथ इति,
ठ्निरनुबन्धकग्रहणे न सानुबन्धकस्यऽ इति ? नैष दोषः,
वर्णग्रहणेषु नैषा परिभाषा प्रवर्तते ।
पदस्येत्यत्र विशेषणे षष्ठीति । एतच्च ठ्पदस्यऽ ठ्पदात्ऽ इत्यत्रैव
व्याख्यातम् । तेन किं सिद्धं भवति ? इत्याह---तेनेति । स्थानषष्ठ।लं
तु रेफेण पदस्य विशेषणाद्रेफान्तस्य पदस्य लोपेन भवितव्यम् ।
अजर्घा इति । ठेकाचो बशो भष्ऽ इत्यत्रैतद् व्युत्पादितम् ।
अपास्पा इति । ठ्स्पर्द्ध सङ्घर्षेऽ, यङ्लुकि ठ्दीर्घोऽकितःऽ इति
दीर्घः, लङ् इसिपि शपो लुक्, सिपो हल्ङ्यादिलोपः;
जश्त्वम्, ठ्दश्चऽ इति रुत्वम् ॥
खरवसानयोर्विसर्जनीयः ॥ ८।३।१५ ॥
यद्यत्रापि पदस्येति विशेषणषष्ठी स्यात्, तदा चकर्ष, कर्कश
इत्यादावपदान्तस्यापि रेफस्य विसर्जनीयः स्यात् । स्थानषष्ठ।लं तु
रेफेण पदे विशेषिते रेफान्तस्य पदस्यालोन्त्यस्य
विसर्जनीयविधानान्न कश्चिद्दोष इति मन्यमान आह---रेफान्तस्य
पदस्येति । खरि परतोऽवसाने चेति । ठ्परतःऽ इत्येतत्खरैव
सम्बध्यते, नावसानेन; असम्भवात् । येन वर्णेन विरम्यते स
एवावसानं स्यात् । विरतिःउवर्णस्यानुच्चारणम् । तत्र पदान्तस्य
रेफस्य येन वर्णन विरम्यते स तावत्परो न सम्भवति ।
इतरत्पुनरवसानमभावरूपम्, न चाभावेन पौर्वापर्यं सम्भवति ।
तस्मात् ठ्खरवसानयोःऽ इत्येकापि सप्तमी विषयभेदाद्धिद्यतेखरि
परसप्तमी, अवसाने विषयसप्तमीति ।
अपर आह---वर्णेष्वप्युच्चरितप्रध्वंसिषु बुद्धिविरचितं
पौर्वापर्यमस्ति, तत्वभावेनापि सम्भवति; तस्मादुभयत्रापि
परसप्तमीति । उदाहरणेषु खरि विसर्जनीयस्य सत्वम्, चवर्गे
श्चुत्वम्, टवर्गे ष्टुअत्वम् ।
नार्पत्य इति । पत्युतरपदाण्ण्यः । वृद्धेर्बहिरङ्गलक्षणत्वादिति ।
बहिर्भूततद्धितापेक्षत्वाद् वृद्धेर्बहिरङ्गत्वम् । तदाश्रयस्य
रेफस्येति । तदाश्रयत्वं तु तया सह विधानात् । ठुरण् रपरःऽ
इत्येतद्धि गुणवृद्धिविधिभिरेकतामापाद्य रपरत्वं विधते, तेन
वृद्धेर्यन्निमितं तदेव रेफस्यापि, ततस्तस्यापि बहिरङ्गत्वम् ।
विसर्जनीयस्तु खर्मात्रमाश्रित्य भवन्नन्तरङ्गः । ननु
बहिरङ्गपरिभाषा ठ्वाह ऊठ्ऽ इत्यत्र ज्ञापितत्वातद्देशा, ततः
किम् ? तस्यां कर्तव्यायां विसर्जनीयः ठ्पूर्वत्रासिद्धम्ऽ इत्यसिद्धः,
सा कथमन्तरङ्गमपश्यन्ती बहिरङ्गस्यासिद्धत्वमापादयति ? नैष
दोषः; ठ्कार्यकालं संज्ञापरिभाषम्ऽ, ततश्च परिभाषान्तरवद्
बहिरङ्गपरिभाषाया अप्यत्र प्रकरणे प्रवृत्तिरविरुद्धा ॥
रोः सुपि ॥ ८।३।१६ ॥
पयः स्विति । यत्र सकारद्वयं पठ।ल्ते तत्र ठ्वा शिरऽ इति
विसर्जनीयस्य वा सकारः । सर्पिः ष्विति । यत्र विसर्जनीयः पठ।ल्ते
तत्र ठ्नुम्विसर्जनीयशर्व्यवायेऽपिऽ इति प्रत्ययसकारस्य षत्वम् ।
षकारद्वयपाठे तु पूर्ववद्धिसर्जनीयस्य सत्वम्, परस्य पूर्ववदेव
षत्वम्, पूर्वस्य ष्टुअत्वम् । सप्तमीबहुवचनं गृह्यत इति । न
प्रत्याहारः; ठ्खरिऽ इत्यनुवृतेः, न हि सप्तमीबहुवचनादन्यः सुप्
खरादिरस्ति । तेन पयोभ्यामित्यादौ विध्यर्थं न भवति, किं तर्हि ?
नियमार्थम्, यदाहसिद्धे सत्यारम्भो नियमार्थ इति । रोरेव
सुपीति । विपरीतस्तु नियमो न भवति---रोः सुप्येवेति;
ठ्हलोऽनन्तराः संयोगःऽ इत्यादिनिर्देशात् ॥
भोभगोअघोअपूर्वस्य योऽशि ॥ ८।३।१७ ॥
अश्ग्रहणमनर्थकमन्यत्राभावात्, अशोऽन्यः खर्भवति, तत्र च
ठ्पूर्वत्रासिद्धम्ऽ इति यत्वस्यासिद्धत्वाद्विसर्जनीयेन भाव्यम्, कृते
विसर्जनीये स्थानिवद्भावाद् रुग्रहणे ग्रहणात् स्यात्प्रसङ्ग इति
चेत् ? न; अल्स्थानिकत्वात् । अत्र हि रोर्यो रेफस्य विसर्जनीयस्य
स्थानी, न पुना रुरेव । किञ्च---यत्वस्याप्यस्य रोर्यो रेफः स एव
स्थानी, न पुना रुरेव । तस्मादल्विधित्वादपि नास्ति
स्थानिवद्भावः । संहिताधिकाराच्चावसाने यत्वं न भविष्यति,
तस्मादश्ग्रहणमनर्थकम् ? इत्यत आह---अश्ग्रहणमुतरार्थमिति ।
एतदेव व्यनक्ति---हलि सर्वेषामिति । वृक्षवयतेरप्रत्यय इति । स
पुनर्विच, न क्विप् । क्विपि हि एकदेशविकृतस्यानन्यत्वाद्वयति
ग्रहणेन ग्रहणाद्वकारस्य सम्प्रसारणं स्यात् । ठ्लोपो व्योर्वलिऽ इति
वलोपः । स्थानिवत्वं च णेरत्र क्वौ लुप्तत्वान्न विद्यते । विचि तु
णिलोपस्य स्थानिवद्भावाद्वलोपो नास्ति । सम्प्रसारणस्य
त्वप्रसङ्ग एव । ठ्हलि सर्वेषाम्ऽ इत्यनेन तु लोपे कर्तव्ये
ठ्पूर्वत्रासिद्धे न स्थानिवत्ऽ इति स्थानिवत्वनिषेधाद् वलोपः
स्यादिति विशेष्यते । अथ ककारे परतः ठ्लोपो व्योःऽ इति
वलोपः कस्मान्न भवति, णिलोपस्य स्थानिवद्भावए नास्ति,
पदान्तविधौ प्रतिषेधात्, वकारस्य पदान्तत्वात् ? नैष दोषः;
भावसाधनस्त्वत्र विधिशब्दः, ततश्च पदान्ते विधीयमाने
स्थानिवत्वनिषेधः । न च लोपः पदान्तः; तस्याभावरूपत्वात् ।
अथेति । यदि ठ्हलि सर्वेषाम्ऽ इत्यत्राश्ग्रहणस्य प्रयोजनम्, तत्रैवं
वक्तव्यम्---ठ्हशिऽ इति, तत्किं हल्ग्रहणं कृत्वाऽश्ग्रहणेन
तद्विशेष्यत इति प्रश्नार्थः । एवकारो भिन्नक्रमः, तत्र हश्ग्रहणमेव
कस्मान्न कृतमिति । उतरार्थमिति । यदि तत्र हश्ग्रहणÄ क्रियते,
ठ्मोऽनुस्वारःऽ इत्यत्र पुनर्हल्ग्रहणं कर्तव्यम् । हल्मात्रे यथा
स्यादिति । सर्वथोभाभ्यां ग्रहणाभ्यां न मुच्यामहे इति भावः ।
तथाप्यत्राश्ग्रहणानुरोधे प्रयोजनं वक्तव्यम् ?
तदाह---व्योर्लघुप्रयत्नतर इति ॥
व्योर्लघुप्रयत्नतरः शाकटायनस्य ॥ ८।३।१८ ॥
अतिशयेन लघुप्रयत्नःउलघुप्रयत्नतरः । वर्णोच्चारणहेतुरात्मधर्मः
उ प्रयत्नः । उदाहरणेष्वान्तर्यतो वकारस्य वकारः, यकारस्य यकारः
। किं पुनरिदं लघुप्रयत्नतरत्वम् ? इत्याह---लघुप्रयत्नतरत्वमिति
। स्थानमुताल्वादि, जिह्वाया अग्रोपाग्रमध्यमूलानिउकरणानि,
प्रयत्नस्य लघुत्वे तानि शिथिलानिउलघूनि भवन्ति ॥
लोपः शाकल्यस्य ॥ ८।३।१९ ॥
अवर्णपूर्वयोरिति । ओकारपूर्वस्य तूतरसूत्रेण तूतरसूत्रेण
नित्यं लोपो विधास्यते ।
शाकल्यग्रहणं विकल्पार्थमिति । ननु लोपोऽप्युच्यते,
लघुप्रयत्नतरोऽपि, तावुभौवचनाद्भविष्यतः; तत्किं विकल्पार्थेन
शाकल्यग्रहणेन ? अत आह---तेनेति ॥
ओतो गार्ग्यस्य ॥ ८।३।२० ॥
आकारादुतरस्य यकारस्येति । वकारस्त्वस्मिन्विषये न सम्भवति ।
नित्यार्थोऽयमारम्भ इति । विकल्पस्य पूर्वणैव सिद्धत्वात् ।
किमर्थं तहि गार्ग्यग्रहणम् ? इत्याह---गाग्यग्रहणं पूजार्थमिति ।
व्योरिह प्रकरणे लघुप्रयत्नतरोऽपि विहितः, लोपोऽपि,
तत्कस्यायं नित्यो लोपो बाधकः, आनन्तर्याल्लपिविकल्पस्य ?
इत्याह---योऽयमिति ।
केचित्विति । यदस्मिन्प्रकरणे व्योः कार्यं तत्समुदायोऽपेक्ष्यते,
न त्वनन्तरो लोपविकल्प इति तेषामभिप्रायः ॥
उञि च पदे ॥ ८।३।२१ ॥
भूतपूर्वेण ञकारेणेति । भूलोदाहरणेऽपि भूतपूर्वेणैव
ञकारेणोञिति प्रतिपतिः; अनुबन्धस्य प्रयोगेऽसमवायात् ।
उतरार्थमिति । ठ्ङ्मो ह्रस्वादच्छि ङ्मुण्नित्यम्ऽ इत्येष विधिरजादौ
पदे यथा स्यात्, इद मा भूत्---दण्डिनेति । नैतदस्ति प्रयोजनम्;
ठ्पदस्यऽ इति वर्तते । इह तर्हि परमदण्डिना, अत्र हि सुबन्तस्य
समास इति पदत्वमस्ति ? नास्ति; उक्तं हि ठुतरपदत्वे
चापदादिविधौऽ इति । तदेतत्पदग्रहणं तिष्ठतु तावत् । अयमपि
नित्यार्थो योगः ॥
हलि सर्वेषाम् ॥ ८।३।२२ ॥
यकारस्य पदान्तस्येति । वकारस्तु भोभगोअघोपूर्वो न सम्भवति ।
अवर्णपूर्वस्तु सम्भवति--वृक्षव् करोतीति । तस्य तु लोपो न
भवति, अशि हलीति विशेषणादित्युक्तम् । तस्माद्यकारस्येत्युक्तम् ।
ननु वृक्षव् हसतीत्यादौ सम्भवति ? न सम्भवति; अनभिधानात्,
नह्यएवंविधमभिधानमस्ति । तथा च ठ्लण्ऽ इत्यत्र भाष्यकार आह---ठ्न
पदान्ता हलोऽणः सन्तिऽ इति । एवं च वृक्षव् करोतीत्ययमपि
प्रयोगश्चिन्त्यः ॥
मो।ञनुस्वारः ॥ ८।३।२३ ॥
अत्र पदस्येति स्थानषष्ठी, मकारेण पदस्य विशेषणान्नकारान्तस्य
पदस्यालोन्त्यस्यानुस्वारो विज्ञायते । तदाह---मकारस्य
पदान्तस्यति ॥
नश्चापदान्तस्य झलि ॥ ८।३।२४ ॥
आक्रंस्यत इति । क्रमेर्लृट्, ठाङ् उद्गमनेऽ इत्यात्मनेपदम् ॥
मो राजि समः क्वौ ॥ ८।३।२५ ॥
सम्राडिति । ठ्सत्सूद्विषऽ इत्यादिना क्विप्, व्रश्चादिना षत्वम् ।
साम्राज्यमिति । क्विबन्ताद् ब्राह्मणाअदित्वात् ष्यञ् ।
अधिकसद्भावेऽपि क्विबन्तो राजतिस्तावदस्तीत्यत्रापि भवति,
क्विबन्तावस्थायामेव वा प्रागेव ष्यञ उत्पतेर्मत्वम् ।
संयदिति । ठ्गमः क्वौऽ इत्यत्र गमादीनामिति वचनाल्लोपः, ह्रस्वस्य
तुक् । किराडिति । ठ्किं क्षेपेऽ इति समासः ॥
हे मपरे वा ॥ ८।३।२६ ॥
ह्मलयतीति । ठ्ह्मल चलनेऽ, णिच्, ठ्ज्वलह्वलह्मलनमामनुपसर्गाद्वाऽ इति
पक्षे मित्संज्ञा, ठ्मितां ह्रस्वःऽ इति ह्रस्वत्वम् ।
यवलपर इति । यवलाः परे यस्माद्वकारत्स तथोक्तः, यवलाश्चैते
भवन्त आन्तरतम्यादनुनासिका भवन्ति, वावचनात्पक्षेऽनुस्वारोऽपि
भवति ।
परग्रहणं शक्यमकर्तुम्; सप्तम्यैव तदर्थलाभात्---मकारे
परतो यो हकारस्तत्रेति । विपर्ययस्तु न भवति; असम्भवात् । न
हि मकारात्परो हकारः क्वचित् सम्भवति ॥
ङ्णोः कुक्टुअक् शरि ॥ ८।३।२८ ॥
उदाहरणेषु ठ्खयो द्वितीयाः शरि पौष्करसादेःऽ इति पक्षे ककारस्य
खकारः, टकारस्य ठकारः ।
पूर्वान्तकरणमित्यादि । किं पुनः कारणंपदादौ च्छत्वं न
सिध्यतीत्यत आह---शश्छाएऽटीति । विरप्शिन्निति । महन्नामैतत्,
विपूर्वाद्रपेरौणादिकः कर्मणि शिनिप्रत्ययः । यदि वा विरपणं
विरप्, सोऽस्यास्तीति विरप्शः उ शब्दितः, सङ्कीर्तत इत्यर्थः ।
षत्वप्रतिषेधार्थमिति । परादौ तु सकारः पदादिर्न स्यात् ।
ष्टुअत्वप्रतिषेधार्थमिति । परादौ तु टकारः पदान्तो न स्यात् ॥
ङ्ः सि धुट् ॥ ८।३।२९ ॥
ठुभयनिर्देशे पञ्चमीनिर्देशो बलीयान्ऽ इति ठ्डःऽ इति पञ्चम्या
सीति सप्तम्याः षष्ठी प्रकल्प्यत इति मत्वाऽऽह---डकारान्तादिति ।
सप्तमीनिर्देशस्तु लाघवार्थः । उदाहरणेषु धुटि कृते
चर्त्वम्--तकारः, तस्य पूर्ववत्पक्षे थकारः ।
अथ किमर्थं धुट् परादिः क्रियते---न धुगेव पूर्वान्तः क्रियेत, एवं
हि ठ्शितुक्ऽ इत्यत्र तुग्ग्रहणं न कर्तव्यं भवति, एष धुक्
तत्रानुवर्तिष्यते ? अत आह---परादिकरणमिति । प्रक्रियालाघवार्थं
तुडिति वक्तव्ये धुड्ग्रहणमुतरार्थम्---ठ्नश्चऽ इति धुड।ल्थास्यात्,
तुण्मा भौउत् । किञ्च स्यात्, भवान्त्साय इत्यत्र ठ्नश्च्छव्यप्रशान्ऽ इति
रुत्वं प्रसज्येत ? नैतदस्ति; अम्पर इति तत्रानुवर्तते ।
किञ्च---तुटोऽसिद्धत्वादपि रोरप्रसङ्गः । तस्मातुडेव वक्तव्यः ॥
नश्च ॥ ८।३।३० ॥
अत्रापि परादित्वात् कुर्वन् सीदतीत्यादौ ठ्पदान्तस्यऽ इति
णत्वप्रतिषेधो भवति ।
धुटश्चर्त्वस्यासिद्धत्वादिति । धुटो यच्चर्त्वं
तस्यासिद्धत्वादित्यर्थः । यद्यपि धुडप्यसिद्धः, तथापि न तदुच्यते;
सिद्धेऽपि तस्मिन्विना चर्त्वेन रुत्वस्याप्राप्तेः । नन्वस्तु
चर्त्वमसिद्धम्, तथापि नैव रुः प्राप्नोति, अनम्परत्वात् ? सत्यम्;
यस्त्वसौ धुट उकारः, तेन भूतपूर्वेणाम्परत्वमंभ्युपेत्यैतदुक्तम्
। अन्ये तु ग्रन्थमिमं न पठन्ति ॥
शि तुक् ॥ ८।३।३१ ॥
ठ्शिऽ इत्येषा सप्तम्यकृतार्था पूर्वसूत्रे कृतार्थायाः पञ्चम्याः षष्ठआआ
प्रकल्पयति, तदाह---नकारस्येति ।
अथ किमर्थमपूर्वः पूर्वान्तस्तुक् क्रियते, न प्रकृतः परादिर्धुडेव
विधीयेत, तत्रापि चर्त्वेन सिध्यत्येव ? अत
आह---पूर्वान्तकरणमिति । पूर्वान्तस्यापूर्वस्यतुकः करणमित्यर्थः
। नकारस्यापदान्तत्वादिति । तुका पदान्तताया विहतत्वात् ।
परादौ तु ठ्पदान्तस्यऽ इति प्रतिषेधाददोषः । तत्रेत्यादि । तत्र
तुको यच्चुत्वं तदाश्रयात्सिद्धं भवति ॥
ङ्मो ह्रस्वादचि ङ्मुण् नित्यम् ॥ ८।३।३२ ॥
ङ्मः, ङ्मुट्---इत्युभयत्रापि प्रत्याहारग्रहणम् । उडिति प्रत्येकं
ङ्कारादिभिः सम्बध्यते । संज्ञायां हि कृतमागमलिङ्गं संज्ञिनां
भवति । ह्रस्वादित्येतन्ङ्मो विशेषणम्, सोऽपि ङ्म् पदस्य
विशेषणम्, विशेषणेन च तदन्तविधिर्भवति । पदस्येति प्रकृतं
यद्यपि षष्ठ।ल्न्तम्, तथापि ठ्हमःऽ इत्यनेन सम्बन्धात् पञ्चम्यन्तं
विपरिणम्यते । ठुभयनिर्देशे पञ्चमीनिर्देशो बलीयान्ऽ इति ठ्ङ्मःऽ
इति पञ्चम्या ठचिऽ इति सप्तम्याः षष्ठी प्रकल्प्यते । सप्तमीनिर्देशस्तु
लाघवार्थः, उतरार्थश्च । तदेतत्सर्वं मनसि कृत्वाह---ह्रस्वात्पर इति
। संख्यातानुदेशश्च देवतितव्यः; आगमानामम्, आगमिनां च
समत्वात् ।
परमदण्डिनेत्यादौ सुबन्तयोः समासः, तत्र समासार्थायां विभक्तौ
लुप्तायामपि प्रत्ययलक्षणेन दण्डिन्नित्यस्य पदत्वमस्तीति ङ्मुट्
प्राप्नोतीत्याशङ्क्याह---इहेति । समासे य उतरो भागस्तस्य पदत्वे
कर्तव्ये प्रत्ययलक्षणं न भवति, अपदादिविधौउपदादिविधिं
वर्जयित्वा । ठ्सात्पदाद्योःऽ इत्यत्र पदादिविधौ प्रत्ययलक्षणं
भवत्येवेत्यर्थः । एतद्वार्तिककारमतेनोक्तम् ।
सूत्रकारमतेनाप्याह---अथ वेति ॥ 
मय उञो वो वा ॥ ८।३।३३ ॥
ठिको यणचिऽ इत्यनेनैव सिद्धत्वान्नार्थोऽनेन
?---इत्याशङ्क्याह---प्रगृह्यत्वादिति । प्रगृह्यत्वं च ठ्निपात
एकाजनाङ्ऽ इति । एवमपि ठिको यणचिऽ इत्यस्यानन्तरम् ठ्मय उञो
वाऽ इति वक्तव्यम्, एवं हि वग्रहण न कर्तव्यं भवति ?
तत्राह---तस्यासिद्धत्वादिति । यदा त्वितिपर उञ् भवति मयश्च
परः, तदा ठुञःऽ इति प्रकगृह्यसंज्ञाया विकल्पः, Äषादेशश्च; तत्र यदा
प्रगृह्यसंज्ञा न भवति तदानेन वत्वं च प्राप्नोति यणादेशश्च,
तत्रास्य वत्वस्यासिद्धत्वाद्यणादेशे सत्यनुस्वारोऽपि भवति---किंविति
। प्रगृह्यसंज्ञाअपक्षे त्वनेन वा वत्वम्---किव्विति, किमु इति ।
Äषादेशस्यापि स्थानिवद्भावादनेन पक्षे वकारो भवति, स
चान्तरतमत्वादनुनासिकः, तच्चतुर्थं रूपम् । Äषादेशस्यैव
वत्वाभावपक्षे श्रवणम्, तत्पञ्चमं रूपम् ॥
विसर्जनीयस्य सः ॥ ८।३।३४ ॥
इह खरवसानयोर्द्वयोरपि रेफस्य विसर्जनीय उक्तः, तत्रेह
निमितविशेषानुपादानात्खरि वावसानेऽपि सत्वं प्राप्नोति--वृक्षः,
प्लक्ष इति ? सहितायामिति वर्तते, न चावसाने संहितास्ति;
परस्याभावात् । मा भूत्परः, पूर्वेण या संहिता तदाश्रयं सत्वं
प्राप्नोति, ठिको यणचिऽ इत्यादौ तु
कार्यिनिमितयोर्द्वयोरप्युपातत्वातयोरेव परस्परं संहिताश्रीयत
इति दधिआत्रेति पूर्वपराभ्यामिगचोः संहितायां सत्यामपि कार्यं
न भवति; परस्परमसंहितत्वात् । स्यादेतत् । सामान्यविहिता
संहितासंज्ञा, विशेषविहितावसानसंज्ञा;
कार्ययोरेकवर्णविषयत्वात्कार्यार्थत्वाच्च संज्ञानां
संज्ञयोरप्येकविषयत्वाद्वाध्यभादकभावः । यद्वा---ठ्सन्निकर्षः
संहिताऽ इतीयता सिद्धे परग्रहणमतिशयप्रतिपत्यर्थम्---प्रकृष्टो
यः सन्निकर्षः । कश्च प्रकृष्टः ? यः पूर्वपराभ्यामुभाभ्यामपि ।
तदभावादवसानस्य संहितासंज्ञाया अभावः । यद्येवम्,
अणो।ञप्रगृहस्यानुनासिके दोषः, तत्र हि ठ्वावसानेऽ इति वर्तते;
संहिताधिकारश्चोतरार्थोऽवश्यमनुवर्त्यः---ठ्तोलिऽ इति
परसवर्णोऽसंहितायां मा भूत्---अग्निचित् लुनातीति, ततश्च
संहितावसानोभयाश्रयोऽनुनासिको दधि इत्यादौ न स्यादिति
संहितअवसानसंज्ञयोः समावेश एषितव्यः, ततश्चावसानेऽपि
सत्वप्रसङ्गः ? अत आह---खरीत्यनुवर्तत इति । तदनुवृत्तिश्च
मण्डूअकप्लुतिन्यायेन, सम्बन्धानुवृत्या वा वेदितव्या; अन्यथा हि
पूर्वत्रापि खरि कार्य विज्ञायेत ।
किं पुनरत्र प्रमाणं खरीत्यनुवर्तते इति ? उतरत्र शर्पर इति
वचनम्, स हि बहुव्रीहिः, तस्यान्यपदार्थापेक्षाया यो
विसर्जनीयात्परः सम्भवति स एवान्यपदार्थः, स च खरेवः,
अवसानस्य शर्परत्वासम्भवात् । यद्वा---यदि खरवसानयोर्द्वयोरपि
सत्वं स्यात् विसर्जनीयविधानमनर्थकं स्यात्; ठ्खरवसानयोस्सःऽ
इत्येव वाच्यं स्यात् । एवं हि ठ्विसर्जनीयस्यऽ इति न वक्तव्यं भवति
। अवश्यम् ठ्शर्परे विसर्जनीयःऽ इत्यस्य स्थानिनिर्देशार्थं
विसर्जनीयस्येति वक्तव्यम् ? न वक्तव्यम्;
पुरस्तादपकर्षेणाप्येतत्सिद्धम्, एवं वक्ष्यामि---ठ्रो रि
खरवसानयोः सः, रोः सुपि शर्परे विसर्जनीयःऽ इति, शर्पर
इत्यत्र ठ्रऽ इति वर्तते, न तु ठ्रोःऽ इति, तेन सुगीः त्सरुकः,
पुरुषः त्सरुकः इत्यादौ सर्वत्र भवति । अथ ठ्भोभघोअघोऽ
इत्यादिसूत्रं कुत्र करिष्यसि ? ठ्शर्परे विसर्जनीयःऽ इत्यस्यानन्तरम्
। यद्येवम्, स्वरत्र, स्वर्नयतीत्यादावपि यत्वप्रसङ्ग इति पुना
रुग्रहणं कर्तव्यम् ? एवं तर्हि ठ्रोः सुपिऽ इत्यस्यानन्तरम्
ठ्भोभगोऽ इत्यादि रुस्थानिकादेशविधानार्थं पठित्वा ठ्शर्परे
विसर्जनीयःऽ इत्यादिकं पठिष्यते । एवमपि पुनारग्रहणं कर्तव्यम्;
रुणा विच्छिन्नत्वात् ? एवमपि यथान्यासे सति त्रीणि ग्रहणानि---द्वे
विसर्जनीयग्रहणे, तृतीयं सग्रहणम्; अन्यथान्यासे तु द्वे सग्रहणे
रुग्रहणं च । तदेवं लघीयसा न्यासेन सिद्धे
विसर्जनीयविधानसामर्थ्यान्न सर्वत्र सत्वं भविष्यति ।
एवमपि कुत एतत्---खरि भवति, न पुनरवखान इति ? ज्ञापकात्,
यदयं शर्परे खरि विसर्जनीयं विधते, तज्ज्ञापवति---खरि
तावदस्ति सत्वमिति । विपर्यये हि पुरषः त्सरुक इत्यादौ
सत्वाभावादस्त्येव विसर्जनीय इति तद्विधानमनर्थकं स्यात् ।
नैतदस्ति ज्ञापकम्; अस्त्येतस्य ववने प्रयोजनम्, किम् ? वासः
क्षौमम्, अद्भिः प्सातमित्यादौ जिह्वामूलयोपध्मानीवौ मा
भूतामिति ? नैतदस्ति; यद्येतावत्प्रयोजनं स्यात् ठ्कुत्वोः
ःकःपौ वा शरिऽ इत्येव ब्रूयात् । तदेवं
विधानसामर्थ्यात्खर्येवायं विधिः । अनेन चैवाभिप्रायेण
ठ्खरीत्यनुवर्ततेऽ इत्युक्तम् ॥
शपरे विसर्जनीयः ॥ ८।३।३५ ॥
शर्परो यस्मादिति बहुव्रीहिः, परग्रहणेऽक्रियमाणे शरएव केवलस्य
निमितता विज्ञायेत, न खरीत्यनुवृतेः, ठ्वा शरिऽ इत्यभिधानाच्च ।
विपर्ययस्तर्हि विज्ञायेत---खर्परे शरीति, नित्यः स्फोटः, पुरुषः
स्थातेति । तस्मात्परग्रहणम् ।
अथ किमर्थण्, ठ्विसर्जनीयःऽ इत्युच्यते, न ठ्नऽ इत्येवोच्येत, सत्वे
हि प्रतिषिद्धे विसर्जनीयः स्वेनैव रूपेणावस्थास्यते ? अथ
आह---विसर्जनीयस्येति । सत्यम्; पुरुषः त्सरुक इत्यादौ
सत्वनिषेधेनापि सिद्धम्, यत्र तु कुपू शर्परौ---वासः क्षौमम्,
अद्धिः प्सातमिति, तस्य विसर्जनीयस्य यो विकारो जिह्वामूलीयादिः
स एव स्यात् । विसर्जनीयग्रहणे तु सति विसर्जनीय एव भवति ।
जिह्वामूलीयोपध्मानीयावपि न भवत इति । केवलं सकार एवेत्यपि
शब्दार्थः ॥
वा शरि ॥ ८।३।३६ ॥
वृक्षा स्थातार इति । लोपाभावपक्षे विसर्जनीयः, सत्वं वा ॥
कुप्वोः ःकःपौ च ॥ ८।३।३७ ॥
विसर्जनीयश्चेति । अनेन चकारो विसर्जनीयानुकर्षणार्थ इति
दर्शयति । अथ वाग्रहणमेवानुवर्त्य जिह्वामूलीयोपध्मानीयौ
कस्मान्न विल्प्येते, एवं हि चकारो न कर्तव्यो भवति ? नैवं
शक्यम्; एवं ह्याभ्यामुक्ते ठ्विसर्जनीयस्य सःऽ इति सत्वमेव स्यात् ।
तस्माच्चकारेणैवानुकृष्य विसर्जनीयो विधातव्यः, वाग्रहणं च
नानुवर्त्यम् । तदनुवृतौ हि त्रिभिरपि मुख्ये पक्षे सत्वं
प्रसज्येत ।
सूत्रे
ककारपकारसहितयोर्जिह्वामूलीयोपध्मानीययोरुच्चारणातथाभूतावेव विसर्जनीयस्यादेशाविति शङ्कमानं प्रत्याह---कपावुच्चारणार्थाविति । ताभ्यां विना तयोरुच्चारयितुमशक्यत्वादिति भावः । कीदृशौ तर्ह्यादेशौ ? इत्याह---जिह्वामूलीयेति । इह विसर्जनीयस्य स्थाने आदेशत्रयं विधीयते, ततश्च शर्परयोरेव कुप्वोः प्राप्नोति---वासः क्षौमम्, अद्भिः प्सातमिति, अत्र हि ठ्शर्परे विसर्जनीयःऽ इति विसर्जनीयोऽस्ति, न च तस्य वैयर्थ्यम्; यत्र कुपुभ्यामन्यः शर्परः खरस्तिपुरुषः त्सरुक इत्यादौ, तत्र सावकाशत्वात् । अशर्परयोस्तु कुप्वोर्न स्यात्, न हि तस्य विसर्जनीयोऽस्ति, ठ्विसर्जनीयस्य सःऽ इति सत्वेन निर्वर्तितत्वात् । किं पुनः कारणं सत्वमेव तावद्भवति ? तत्र कर्तव्ये तस्य विधेरसिद्धत्वात् । तस्मादत्र सकारः स्थानी निर्देअष्टव्यः---यः ठ्विसर्जनीयस्य सःऽ इति सः, तस्य स्थाने कुप्वोरादेशत्रयं भवतीति ।
एवं हि शर्परयोः कुप्वोः सकारापवादो विसर्जनीयो विधीयेत
इति सकाराभावादादेशाप्रसङ्गः, केवलयोस्त्वादेशप्रसङ्गः,
तस्मात्सस्येति वक्तव्यम्, यदाह वार्तिककारः---ठ्सकारस्य
कुप्वोर्विसर्जनीय---जिह्वामूलीयोपध्मानीयाः, विसर्जनीयादेशे
हि शर्परयोरेवादेशप्रसङ्गःऽ इति ? अत्र
परिहारामाह---विसर्जनीयस्य स इत्येतस्मिन्निति ।
अयमभिप्रायः---ठ्विसर्जनीयस्य सःऽ इति सकारस्य स्थानी विसर्जनीय
उपातः, स च द्विविधः सम्भवति---शर्परलक्षणः, खरवसानलक्षणश्च ।
तत्र शर्परलक्षणस्यासिद्धत्वादितरः सकारस्य स्थानी, स एव
चेहानुवर्तते; ततश्च नाप्राप्ते सत्वे इदमारभ्यते; सर्वस्य
विषयस्य तेन व्याप्तत्वात् । ठ्शर्परे विसर्जनीयःऽ इत्येततु
शर्परयोः कुप्वोः प्राप्तम्, केवलयोस्त्वप्राप्तमिति न तं प्रत्यस्य
बाधकलक्षणयोग इति । स्यादेतत्, मा भूदपवादत्वम्, परत्वातु
शर्परयोरपि कुप्वोरयमेव विधिः प्राप्नोति ?
तत्राह---पूर्व्रत्रासिद्धे इति ।
परिहारान्तरमाह---केचित्विति । ठ्कुप्वोःऽ इत्येको योगः, अत्र
ठ्शर्परे विसर्जनीयःऽ इति वर्तते, शर्परयोः कुप्वोः विसर्जनीय
एव भवति, न ःकःपाविति । किञ्च---पूर्वंसूत्रे ठ्नेति वक्तव्ये
विसर्जनीयविधानं तद्विकारनिवृत्यर्थम्ऽ इत्युक्तम् । तेन
शपरयोः कुप्वोरस्य विधेरप्रसङ्ग एव ॥
सोऽपवादादौ ॥ ८।३।३८ ॥
ठपदादौऽ इति कुप्वोरेतद्विशेषणम्, व्यत्ययेन त्वेकवचनम् ।
पूर्वस्यायमपवादः । पाशकल्पककाम्येष्विति । सम्भवप्रदर्शनमेतत्,
न परिगणनम्; अन्यस्यासम्भवात् । प्रातः कल्पमिति ।
अधिकरणशक्तिप्रधानस्यापि प्रातः---शब्दस्य वृत्तिविषये
शक्तिमद्वाचित्वादीषदसमाप्त्या योगः, यथा---दोषाभूतमहः,
दिवाभूता रात्रिरित्यत्राभूततद्भावयोगः ।
रोः काम्ये नियमार्थमिति । एतदेव विवृणोति---रोरेवेति । गीः
काम्यतीति । उतरसूत्रेण षत्वं न भवति । यदि
पुनस्तत्रैवेदमुच्यते ? नैवं शक्यम् ; षत्वमात्रप्रतिषेधेऽप्यनेन
सत्वं प्राप्नोति । उपघ्मानीयस्य चेति । अस्यैव
विवरणम्---कवर्गेपरत इति । उब्जिरयमित्यादि । यथा पुनरयं
दकारोपध एषितव्यः, तथा ठ्हयरट्ऽ इत्यत्रोक्तम् ॥
इणः षः ॥ ८।३।३९ ॥
पूर्वेण सत्वे प्राप्ते तदपवादः षत्वं विधीयते । अत्र
केचिदाहुः---ठ्ठ्योऽयम् ठ्सोऽपदादौऽ इति सकारः, स एवोतरत्र
सर्वत्र कुप्वोः प्रकरणे विधीयते, अनेन तु तस्यैव सकारस्येण
उतरस्य षत्वं विधीयते, न विसर्जनीयस्य, ठपदादौऽ इति चात्र न
सम्बध्यते" इति । स तर्हि सकारः स्थानी निर्देअष्टव्यः ? नेत्याह;
प्रकृतोऽनुवर्तते---ठ्सोऽपदादौऽ इति, तस्य ठिणःऽ इति पञ्चम्या
षष्ठी प्रकल्प्यते ।
एवमपि वक्ष्यमाणैर्योगैर्विहितस्य सकारस्य षत्वं न प्रापनोति,
अस्मिन्कर्तव्ये तेषामसिद्वात्वात् ? नैष दोषः;
अचार्यप्रवृत्तिर्ज्ञापयति---न योगे योगोऽसिद्धः, किं तर्हि ? प्रकरणे
प्रकरणमसिद्धमिति; यदयम् ठुपसर्गादसमासेऽपिऽ इत्यत्र
ठसमासेऽपिऽ ग्रहणं करोति । कथं कृत्वा ज्ञापकम् ?
अन्तरेणाप्यसमासेपिग्रहणं
विशेषानुपादानात्समासासमासयोर्णत्वं भविष्यति, न च समासे
ठ्पूर्वपदात्संज्ञायामगःऽ इति नियमाण्णत्वस्य निवृत्तिः, नियमे
कर्तव्ये ठुपसर्गात्ऽ इत्यस्य णत्वस्यासिद्धत्वात् । पश्यति
त्वाचार्यः---प्रकरणे प्रकरणमसिद्धमिति, ततः ठसमासेपिऽ ग्रहणं
करोति, तदा हि सह नियमेन सर्वमेव णत्वप्रकरणमेकमिति
नियमे कर्तव्ये उपसर्गादिति णत्वस्य सिद्धत्वान्नियमेन व्यावृत्तिः
स्यादिति कर्तव्यं समासेऽपिग्रहणम् । तदेवं सकारस्य षत्वं
विधीयते, न विसर्जनीयस्य; उतरत्र च सत्वमेवानुवर्तते, न
षत्वमिति ।
अयमपि पक्षो निर्दोष एव, किन्तु षष्ठीप्रकल्पनं ज्ञापकाश्रयणं चेति
प्रतिपतिगौरवप्रसङ्गाद् वृत्तिकारेण नाश्रितः । कस्तर्हि तस्य पक्षः
? उतरत्र द्वयमप्यनुवर्तते---सकारः, षकारश्चेति । यद्येवम्, सर्वत्र
द्वयमपि प्राप्नोति---अथ सकारो वानुवर्तते ठिदुदुपधस्य चऽ
इत्यादौ यत्रेणः परो विसर्जनीयस्तत्रापि सकार एव प्राप्नोति; अथ
षकार एवानुवर्तते ठ्नमस्पुरसोर्गत्योःऽ इत्यादौ यत्रानिणः परो
निसर्जनीयस्तत्रापि षकार एव प्राप्नोति ? नैष दोषः; ठिणः षःऽ इति
समुदायस्य स्वरितत्वं प्रतिज्ञायते । यदाह---इणः ष इति वर्तत इति
। ततः षत्वं तावदनिण्विषये न भविष्यति । एवमपि षत्वविषये
सत्वमपि प्राप्नोति ? न; षकारेण तस्य बाधनात्, चकाराकरणाच्च ।
यदि परमनुवृत्तिसामर्थ्यातत्प्रसङ्गः ? तदपि न;
उतरार्थमप्यनुवृत्तिसम्भवात् । तदिदमुक्तम्---य इणः परे
विसर्जनीयस्तस्य षकार आदेशो भवत्यन्यस्य तु सकार इति । किमर्थं
पुनरिदमारभ्यते, यावता सत्वमेवात्र प्रकरणे विधीयताम्, तस्य
त्वादेशसकारत्वात् ठिण्कोःऽ इति षत्वं भविष्यति ? सिध्यति;
ठपदान्तस्यऽ इति तत्र वर्तते, पदान्तार्थोऽयमारभः ॥
नसस्पुरसोर्गत्योः ॥ ८।३।४० ॥
अतः प्रभृति ठपदादौऽ इति निवृतम् । नमः शब्दस्य तु
ठ्पुरोऽव्ययम्ऽ इति ।
पुरः पश्येति । ठ्पृ पालनपूरणयोःऽ, ठ्भ्राजभासऽ इत्यादिना
क्विप्, तदन्ताच्छस् । अस्य तदन्ततां दर्शयितुम्--पूः
पुरावित्यनयोरुपन्यासः ॥
इदुदुपधस्य चाप्रत्ययस्य ॥ ८।३।४१ ॥
इदुतावुपधे यस्य स इदुदुपधः समुदायः, तस्य यो विसर्जनीय
इति वैयधिकरण्येन सम्बन्धः । अप्रत्ययस्येत्येतदपि व्यधिकरणमेव ।
निर्दुर्बहिराविश्चतुष्प्रादुरिति । अन्येषां सम्भवतां प्रतिषेधस्य
वक्ष्यमाणत्वान्नेदं परिगणनम्, किं तर्हि ? सम्भवप्रदर्शनम् ।
चतुष्कपालमिति । तद्धितार्थे द्विगुः, ठ्संस्कृतं भक्षाःऽ इत्यणः
ठ्द्विगोर्लुगनपत्येऽ इति लुक् । चतुष्कण्टकमिति । बहुव्रीहिः ।
मातुः करोतीत्यादि । चोद्यम्---अत्र हि मातृआस् इति स्थिते ठृत
उत्ऽ इत्युकारो भवन् ठ्यो ह्युभयोः स्थानेऽ इति न्यायेन रपरो
भवति, ततश्च ठ्रात्सस्यऽ इति प्रत्ययसकारस्य लोपे कृते रेफस्य
विसर्जनीयो भवति । परिहरति---करकादिष्विति ।
एकादेशनिमितादिति । कर्मधारयः, एकादेशरूपनिमितादित्यर्थः,
एकादेशशास्त्रं वा निमितं यस्योकारस्य तस्मादित्यर्थः ।
पुम्मुहुसोरिति । अव्युत्पन्नावेताविति प्रतिषेध उच्यते । तत्र
पुंसः प्रतिषेधेन नार्थः । षत्वं कस्मान्न भवति ?
विसर्जनीयाभावात्, उक्तं हि ठ्सम्पुंकानां सत्वम्ऽ इति, तत्र
सत्वस्यासिद्धत्वाभावाद्विसर्जनीयाभावः । तच्चावश्यं सत्वं वक्तव्यम्,
रुविधौ विसर्जनीयस्य षत्यपतिषेधेऽपि ठ्कुप्वोः ःकःपौ चऽ
इत्येव विधिः प्राप्नोति---मुहुः कामो यस्याः सा मुहुः कामा, तत्र
ठ्कुप्वोः ःकःपौ च इत्येष एव विधिर्भवति । क्वचितु
मुहुस्कामेति सत्वं पठ।ल्ते सोऽपपाठः, न ह्यत्र सत्वसम्भवः;
सूत्रवार्तिकयोरनिबद्धत्वात् । नैष्कुल्यमिति । ब्राह्मणाअदित्वात्
ष्यञ् । नि३ष्कुलं दु३ष्कुलमिति । ठ्गुरोरनृतःऽ इत्यादिना प्लुतः
। बहिरङ्गलक्षणयोरिति ।
बहिर्भूततद्धितापेक्षत्वाद्वद्विर्बहिरङ्गा, प्लुतोऽपि
दूराद्धूतादिकमर्थं वाक्यं चापेक्षत इति बहिरङ्गः ॥
तिरसोऽन्यतरस्याम् ॥ ८।३।४२ ॥
ठ्तिरोऽन्तर्धौऽ इति तिरः शब्दस्य गतिसंज्ञा ।
तिरः कृत्वेति । अत्रान्तर्धेरविवक्षितत्वादगतित्वम् ॥
द्विस्त्रिश्चतुरिति कृत्वोऽर्थे ॥ ८।३।४३ ॥
उभयत्रविभाषेयम्, ठ्चतुर्ऽ इत्यस्याप्रत्ययविसर्जनीयत्वाद्
ठिदुदुपधस्य चऽ इति प्राप्ते, इतरयोरप्राप्ते । ठिसुसोः सामर्थ्येऽ
इत्यनेन त्वत्र सिद्धिर्न शङ्कनीया; इसः प्रत्ययस्य तत्र ग्रहणात् ।
कृत्वोर्थ इति किमिति । सुजन्ताः कृत्वोऽर्थं न व्यभिचरन्तीति
प्रश्नः । चतुः---शब्दस्य सुजन्तत्वे प्रमाणं नास्तीत्युतरम् । यदि तु
साहचर्यं व्यस्थापकम्, तदा तदर्थमपि कृत्वोऽर्थग्रहणं न
कर्तव्यम्, क्रियते च ? तज्ज्ञापकार्थम्, एतज्ज्ञापयति---न सर्वत्र
साहचर्यं व्यवस्थापकमिति । किं सिद्धं भवति ? ठ्दीधीवेवीटाम्ऽ
इत्यत्र धातुसाहचर्येणाप्यागमस्येटो ग्रहणं भवति ।
द्विस्त्रिश्चतुरिति किम् ? पञ्चकृत्वः करोतीत्यत्र सत्वं मा भूत् ।
नैतदस्ति प्रयोजनमित्याह--इदुदुपधस्येत्यस्यानुवृतौ
सत्यामित्यादि । कृत्वोऽर्थो विषयो यस्यततथोक्तम् । कृत्वोर्थे
यत्पदं वर्तते तस्य यो विसर्जनीयः---इत्येवं विशेष्यमाणं इत्यर्थः
। यदि तु कृत्वोऽर्थग्रहणेन विसर्जनीयो विशेष्येत, तदा चतुरो
न स्यात् । एतच्च श्लोकेषु व्यक्तीकरिष्यति ।
एवं श्लोकवार्तिककारमतेन द्विस्त्रिश्चतुर्ग्रहणं प्रत्याख्यातम् ।
तानेव श्लोकानुदाहरति---कृत्वसुजर्थे इति । कस्माद्धेतोः
कृत्वसुजर्थे षत्वं व्रवीति, कृत्वोऽर्थग्रहणस्य किं प्रयोजनमित्यर्थः
। अत्र च वक्ष्यमाणोऽभिप्रायः । प्रयोजनमाह---चतुष्कपाल इति ।
चोदयिता स्वाभिप्रायं प्रकाशयति---ननु सिद्धमिति ।
नन्वित्यभ्युपगमे । भवत्वनेन चतुष्कपालेऽपि विभाषा, तथापि
नित्यं षत्वं सिद्धम् । कथम् ? अनेन मुक्ते ठिदुदुपधस्य चऽ इति
षत्वं भविष्यति ।
परिहरति---सिद्धे ह्ययमिति । सिद्धे प्राप्त इत्यर्थः । कथं प्राप्तिः ?
इत्याह---लुप्ते इति । चतुरस् इति स्थिते ठ्रात्सस्यऽ इति सुचो
लोपः, रेफस्य विसर्जनीयः । सोऽयमप्रत्ययविसर्जनीयो भवति,
यदि सुचो रुत्वं पूर्वस्य ठ्रोरिऽ इति लोपः, रोर्विसर्जनीयो
भवति, किन्तु ठ्ढ्रलोपेऽ इति दीर्घः प्राप्नोति, रुत्वस्यासिद्धत्वात्,
पूर्वमेव च लोपेन भवितव्यम्, एवं च कृत्वोऽर्थग्रहणं
कर्तव्यमित्युक्तम् ।
इदानीं तदाश्रयणेन द्विस्त्रश्चतुर्ग्रहणं प्रत्याचष्टे---एवं सतीति । किं
कार्यमिति । न किञ्चिदित्यर्थः । कथम् ? इत्याह---अन्यो हीति ।
इतरोऽसति द्विरादिग्रहणे दोषं दर्शयति---अक्रियमाण इति ।
विसर्जनीयो विशेष्येतेति । तस्य कार्यित्वेन प्राधान्यादिति भावः ।
सम्भावने लिङ् । विशेष्यतां विसर्जनीयः, को दोषः ? इत्यत
आह---चतुर इति । तथेति । अनन्तरोक्ते विशेषणप्रकारे चतुरो न
सिध्यतीति । कस्मात् ? इत्याह---रेफस्येति ।
क्रियमाणे तु द्विरादिग्रहणे नायं दोषः, इत्याह---तस्मिस्त्विति ।
इतरयोर्विशेषाभावाच्चतुरो विशेषणं युक्तमित्युक्तम् ।
प्रत्याख्यानवाद्याह---प्रकृतं पदमिति । यदुक्तम्---ठ्कार्यित्वेन
प्रधानभूतो विसर्जनीयःऽ इति, तन्न; सोऽपि प्रकृतस्य पदस्य
षत्वमिति, स त्वर्थाद् ठलोऽन्त्यस्यऽ इति विसर्जनीयस्य
भवतीत्येतावत् पदमेव तु कार्यि, तदिदमुक्तम्---तदन्तमिति ।
तस्यापीति । अपिशब्दोऽवधारणे, तस्यैवेत्यर्थः ।
एवं श्लोकवार्तिककारेण प्रत्यख्याते द्विरादिग्रहणे वृत्तिकारः
स्थापयितुमाहएवमिति । पूर्वेणेति । ठिदुदुपधस्य चऽ इत्यनेन ।
नित्यं षत्वं स्यादिति । अस्य तु द्विस्त्रिः शब्दाववकाशौ । न च
परत्वादयमेव विधिः सिद्ध्यतीत्याह---पूर्वत्रासिद्ध इति ।
श्लोकवार्तिककारस्य त्वयमभिप्रायः---प्रकरणे प्रकरणमसिद्धम्, न
योगे योगः, तेनास्यासिद्धत्वं भवतीति । अथ वा---ठिदुदुपधस्य
कृत्वोऽर्थवृतेर्नाप्राप्ते नित्ये
षत्वस्यारम्भादपवादत्वमित्यपवादत्वादेव, वचनप्रामाण्यादितिवा
सिद्धत्वमिति ।
अथ ठ्सुचःऽ इत्येव कस्मान्नोक्तम्, किमनेन महता प्रबन्धेन ?
एवमुच्यमाने सुचि विसर्जनीयो विशेष्येत---सुचो यो
विसर्जनीय इति, ततश्च चतुरो न स्यात् । एवं तर्हि सुजन्तस्येति
वक्तव्यम्---सुजन्तस्य यो विसर्जनीय इति ? एवमपि ठ्पदस्यऽ
इत्यनुवृतेर्यत्र सुजन्तं पदं तत्रैव स्यात्---द्विष्करोतीति, इह तु
न स्यात्---परमद्विष्करोतीति । यत्पदं तन्न सुजन्तम्,
तस्मात्सुचोऽविहितत्वात् । यच्च सुजन्तं द्विरिति न
तत्पदम्;ठुतरपदत्वे चापदादिविधौऽ इति पदसंज्ञायाः
प्रतिषेधात् ।
इसुसोः सामर्थ्ये ॥ ८।३।४४ ॥
तिष्ठत्वित्यादि । अत्रसपरिरित्यस्य तिष्ठत्वित्यनेन सम्बन्धः, ठ्पिबऽ
इत्यस्य तूदकमित्यनेनेति परस्परलसम्बन्धाभावादसामर्थ्यम् ।
सामर्थ्यमिह व्यपेक्षेति । अवधारणमत्र द्रष्टव्यम्--व्यपेक्षैवेति ।
प्रयोजनमुतरत्र वक्ष्यते । न पुनरेकार्थीभाव इति । अत्राप्यवधारणं
द्रष्टव्यम्---एकार्थीभाव एव गृह्यत इति यतन्न व्यपेक्षैवेत्यर्थः । ननु
च सामर्थ्यशब्दः सामान्यशब्दः, न च सामान्यशब्दः
प्रकरणादिकमन्तरेण विशेषेऽवतिष्ठते, तत्कथं व्यपेक्षैव सामर्थ्यं
गृह्यते, न पुनरेकार्थीभाव इत्युच्यते, उभयं तु कस्मान्न गृह्यते ? अत
आह---उभयं वेति । नेत्येव; उभयमपि गृह्यत इति यतदपि
नैवेत्यर्थः । अयं भावः---पदविधित्वादेव
समर्थपरिभाषोपस्थानात् सामर्थ्ये लब्धे पुनः
सामर्थ्यग्रहणादिष्टस्य व्यपेक्षालक्षणस्यैव सामर्थ्यस्य परिग्रहः;
नेतरस्य, नाप्युभयोरिति ॥
नित्यं समासेऽनुतरपदस्थस्य ॥ ८।३।४५ ॥
परसमर्पिष्कुण्डिकेति । ननु च ठर्चिशुचिहुसृपिच्छदिच्छादिभ्य
इसिःऽ, ठ्जनेरुसिःऽ, ठतिपयजितनिधनिवपिभ्यो नित्ऽ इत्येवं
सर्पिः, यजुरित्यादय इसुसन्ता व्युत्पाद्यन्ते, ततश्च
प्रत्ययग्रहणपरिभाषया सर्पिरादीनामेवेसुसन्तत्वम्, न
परमसर्पिरादीनाम्, तत्कथमत्र प्रसङ्गः; अवश्यं चोणादीनामपि
व्युत्पत्तिपक्ष एवाश्रयणीयः; अव्युत्पत्तिपक्षे ह्याश्रीयमाणे सर्पिषा,
यजुषेत्यादौ षत्वं न सिद्ध्यति, अप्रत्ययसकारत्वात्;
तस्मादनर्थकमनुतरपदग्रहणम् ? अत आह---एतदेवेत्यादि ।
ज्ञापनस्य प्रयोजनमाह--तेनेति । अथ पूर्वसूत्रेण समासेऽपि
विकल्पः कस्मान्न भवति ? इत्यत आह--व्यपेक्षा चेति । केचितु
ठ्ठ्ठ्नित्यं समासेऽ इत्येको योगः, ठनुतरपदस्थस्यऽ इति द्वितीय इति
योगविभागेन समासे सर्वा षत्वप्राप्तिरुतरपदस्थस्य प्रतिषिध्यते"
इति वदन्तः पूर्वत्र द्विविधेऽपि सामर्थ्ये समाश्रिते न दोष
इत्याहुः ॥
अतः कृकमिकंसकुम्भपात्रकुशाकर्णीष्वनव्ययस्य ॥ ८।३।४६ ॥
कृ, कमीति धातुग्रहणम् । इतरेषां स्वरूपग्रहणम् । अयस्कार इति ।
ठ्कर्मण्यण्ऽ । अयस्काम इति । ठ्शीलिकामिऽ इत्यादिना णप्रत्ययः,
अयस्कंसादयः षष्ठीसमासाः । कंसग्रहणमनर्थकम्, कमिग्रहणेनैव
सिद्धत्वात्, कंसशब्दो हि ठ्वृतृवदिहनिकमिभ्यः सःऽ इति
कमेरेव व्युत्पाद्यते ? ज्ञापनार्थं तु, एतत् ज्ञापयति---उणादिषु
नावश्यं व्युत्पत्तिकार्यं भवतीति । अयस्कुम्भीति ।
कुम्भशब्दाज्जातिलक्षणो ङीष् । अयस्पात्रीति । पात्रशब्दः
ष्ट्रन्प्रत्ययान्तः, षित्वान्ङीष् । अयस्कुशेति । नात्रायोविकारो
विवक्षितः, तेन ठ्जानपदऽ इति सूत्रेण ङीष् न भवति । अयस्कर्णीति
। अय इव कर्णी यस्याः सा अयस्कर्णी, ठ्नासिकोदरऽ इत्यादिना ङीष् ।
शुनस्कर्ण इत्ययं त्विति । सूत्रे त्वीकारान्तस्य कर्णीशब्दस्य
निर्देशादत्राप्रसङ्गः ।
भाः करणमिति । षष्ठीसमासः । भास्कर इत्ययं त्विति । ठ्दिवाविभाऽ
इत्यादिना टप्रत्ययः । जयादित्यस्तु
तस्मिन्सूत्रेऽवोचद्---ठ्भास्करान्तेति प्रत्ययसन्नियोगेन सत्वं
निपात्यतेऽ इति । श्वः कारः, पुनः काम इति । धञन्तेन
मयूरव्यंसकादित्वात् समासः ॥
अधः शिरसी पदे ॥ ८।३।४७ ॥
इत्येतयोरिति । सूत्रे तु षष्ठीस्थाने प्रथमा । पद इति स्वरूपस्य
ग्रहणम् न सुप्तिङ्न्तस्य; तस्य समासाधिकारादेव सिद्धत्वात् ।
तदाहपदशब्दे परत इति ।
मयूरव्यंसकादित्वात्सामास इति । अधस्पदमित्यत्र तु षष्ठीसमासः ॥
कस्कादिषु च ॥ ८।३।४८ ॥
ठ्कुप्वोः ःकःपौ चऽ इत्यस्यापवादः । यथायोगमिति । इणः परस्य
षत्वम्, अन्यस्य सत्वमित्येष यथायोगार्थः । कस्क इति । स्वन्तस्य
किमो वीप्सायां द्विर्वचनम् । कौतस्कुत इति । कुतः शब्दस्य
पूर्ववद् द्विर्वचनम्, तस्मात् ठ्तत आगतःऽ इत्यण्, ठव्ययानां
भमात्रे टिलोपःऽ । भ्रातुष्पुत्र इति । ठृतो विद्यायोनिसम्बन्धेभ्यःऽ
इत्यलुक् । शुनस्कर्ण इति । ठ्षष्ठ।ल आक्रोशेऽ इत्यलुक् । पारायणेन
दीव्यन्ति व्यवहरन्तीति पारायणिकाः । पारायणं
द्विविधम्---धातुपारायणम्, नामपारायणमिति ।
भाष्ये वृतावित्यादिनाऽनन्तरोक्तमर्थं निराकरोति । अविहितलक्षण
इत्यादिनाऽऽकृतिगणोऽयमिति दर्शयति । विसर्जनीयस्थानिकयोः
सकारषकारयोः उपचार इति संज्ञा ॥
च्छन्दसि वाऽप्राम्रेडितयोः ॥ ८।३।४९ ॥
अयस्पात्रमिति । असमासोऽयम् । समासे हिठतः कृकमिऽ इत्यादिना
नित्यं सत्वं प्राप्नोति; अस्य विकल्पस्यासिद्धत्वात्, असमासे चास्य
विकल्पस्य चरितार्थत्वात् । यदि वा ठ्प्रकरणे प्रकरणमसिद्धम्ऽ इति
पक्षे समासेऽप्युदाहरणम्, किन्त्वनेन मुक्ते तेन नित्यं प्राप्नोति,
तस्मादसमास एवायम् । समासे तु यदि विकल्पो दृश्यते, स
छान्दसत्वेनोपपाद्यः । विश्वतस्पात्रमिति । अत्राव्ययत्वाद् ठतः
कृकमिऽ इत्यस्याप्रसङ्गः । उरुणस्कार इति । अस्मदो नसादेशः, ठ्नश्च
धातुस्थोरुषुभ्यःऽ इति णत्वम् । कारशब्दो घञन्तः,
अत्रासमासत्वादप्रसङ्गः ।
अग्निः प्रविद्वानिति । अत्र षत्वप्रसङ्गः, उभ्यक्रमे तु सकार आदेश
इत्युपलक्षणम् । परुषः परुष इति । वीप्सायां द्विर्वचनम् ।
अङ्गमङ्गं परुष्यरु, चतुष्यष्पा विशस्ते---इत्यादयस्तु कस्कादिषु
द्रष्टव्याः । हरिकेशः पुरस्तादित्यादेरत्रोपयोगं न पश्यामः ।
कथमत्रैव सूत्रे वाग्रहणात् सत्वषत्वयोर्भावाभावौ प्रतिपादितौ ?
किमत्र ? ठ्सर्वे विधयश्च्छन्दसि विकल्प्यन्तेऽ इत्यनेन ॥
कः करत्करतिकृधिकृतेतेष्वनदितेः ॥ ८।३।५० ॥
करिति । कृञो लुङ्, ठ्मन्त्रे घसऽ इत्यादिना च्लेर्लुक्, तिपो
हलङ्यादिलोपः, ठ्बहुलं च्छन्दस्यमाङ्योगेऽपिऽ इत्यडभावः ।
करदिति । कृञ एव लुङ्, ठ्कृमृदृहिभ्यश्च्छन्दसिऽ इति च्लेरङ् ।
करतीति । लट्, व्यत्ययेन शप् । कृधीति । कृञो लोट्,
सेर्हिः, ठ्बहुलं च्छन्दसिऽ इति शपो लुक्,
ठ्श्रुश्रृणुपृकृवृभ्यश्च्छन्दसिऽ इति हेर्धिरादेशः । कृतमिति । कृञ
एव क्तः । सकार आदेश इति । षत्वस्याप्युपलक्षणमेतत् ।
विश्वतस्करिति । अव्यत्वादसमासत्वाच्च ठतः कृकमिऽ इत्यस्याप्रसङ्गः
। इतरेषु त्वसमासत्वादप्रसङ्गः । शन्न करत्, यथा नः श्रेयसः
करदित्यादौ छान्दसत्वात्सत्वाभावः । तथा कृधीत्यत्र
सकार-घकार-कशब्देषु परतस्तैतिरीयके सत्वं न भवति---तन्म
आमनसः कृधि स्वाहा, उरुक्षयाय नः कृधि घृतमन्यासै, शं च नः
कृधि क्रत्वे ॥
पञ्चम्याः परावध्यर्थे ॥ ८।३।५१ ॥
अध्यर्थ इति । परेरिदं विशेषणम् । हिमवतस्परि, हिमवत
उपरीत्यर्थः । व्यत्ययेन षष्ठयाः स्थाने पञ्चम्याः प्रयोगः ।
पर्योज उद्भतमिति । अत्र परिः सर्वतोभावे वर्तते ॥
पातौ च बहुलम् ॥ ८।३।५२ ॥
क्वचित् पठ।ल्ते---पाताविति धातुनिर्देश इति । अन्ये
तूदाहरणपर्यालोचनया लोडन्तानुकरणं मन्यते ॥
षष्ठयाः पतिपुत्रपृष्ठपरापदपयस्पोषेषु । वाचस्पतिरिति ।
ठ्तत्पुरुषे कृति बहुलम्ऽ इत्यलुक् ॥
अपदान्तस्य मूर्धन्यः ॥ ८।३।५५ ॥
मूर्धन्यग्रहणमनर्थकम्, ठ्षऽ इत्येव सिद्धम् ? अत आह---ष इत्येव
सिद्धे इति । ठ्षऽ इत्युच्यमाने ठिणः षीध्वम्ऽ इत्यत्रापि षत्वं
प्रसज्येत, ढत्वं चेष्यते । अथात्रैव मूर्धन्यग्रहणं क्रियते, उतरेषु
योगेषु पुनः षग्रहणं कर्तव्यम् । मूर्धन्यग्रहणे तु क्रेयमाणे न
दोषो भवति ॥
सहेः साडः सः ॥ ८।३।५६ ॥
साड्रूपस्येति । साडिति रूपं प्राप्तस्येत्यर्थः । जलाषाडिति ।
ठ्भजो ण्विःऽ, ठ्च्छन्दसि सहःऽ, उपधावृद्धिः, ढत्वम्, जश्त्वचर्त्वे,
ठन्येषामपि दृश्यतेऽ इत्युपपदस्य दीर्घः, सकारस्यान्तरतमो
मूर्धन्यः षकारः ।
सहेरिति किमिति । अन्यत्र साडशब्दस्यासम्भवं मन्यमानस्य प्रश्नः ।
सह डेनेति । अडः उ वृश्चिरकलाङ्गलम्, तस्यापत्यं साडिरिति ।
साड इत्यत्र तु साड्शब्दस्यानर्थकत्वादप्रसङ्गं मत्वा तद्धितान्तः
प्रत्युदाहृतः, तत्र हि यस्येतिलोपे कृते साडशब्दोऽर्थवान् भवति
। न च यस्येतिलोपस्य स्थानिवत्वम्; ठ्पूर्वत्रासिद्धे न स्थानिवतऽ
इति वचनात् । एवमपि ठ्षत्वतुकोरसिद्धःऽ इत्यकादेशस्यासिद्धत्वात्
साड्शब्दस्याभावः । तस्मात्सह डेन वर्तत इति सड इति पाठः ।
यस्य नाम्नि डशब्दो वर्तते स सडः, यथा---मृड इति, तस्यापत्यं
साडिः । नन्वत्रापि बहिर्भूततद्धितापेक्षत्वाद्वहिरङ्गा वृद्धिः, क्व
तर्हि स्यात् ? जलाषाडिति । नन्वत्रापि बहिर्भूत-णव्यपेक्षया
बहिरङ्गैव वृद्धिः ? अथ तत्र वचनाद्भवति, इहापि
प्राप्नोति---तुरासाहमिति ? तुरासाहं पुरोधायेत्यादौ तु
ण्विरेव दुर्लभः, प्रागेव षत्वम् ।
आकारस्य मा भूदिति । ठन्त्यस्य मा भूत्ऽ इति तु नोक्तम्; डकारस्य
डकारवचने प्रयोजनाभावात् । अथाप्यनन्तरतममूर्धन्यार्थं वचनं
स्याद् ? एवमप्यपदान्तस्येत्यन्त्यस्य न भविष्यति । नन्वेवमपि
ठलोऽन्त्यस्यऽ इत्यस्मिन्बाधिते सर्वादेशो मूर्धन्यः प्राप्नोति,
तत्किमुच्यते---आकारस्य मा भूदिति ? उच्यते;
ठनन्त्यविकारेऽन्त्यसदेशस्यऽ इत्याकरस्य मूर्धन्यः प्राप्नोति ॥
इण्कोः ॥ ८।३।५७ ॥
ठिण्ऽ इति परेण णकारेण प्रत्याहरः, ठ्कुऽ इति कवर्गस्य ग्रहणम्,
तयोः समाहारद्वन्द्वे एकवचनम् । नुमागमस्तु सत्यपि नपुंसकत्वे
न कृतः, ठनित्यमागमशास्त्रम्ऽ इति कृत्वा । वाक्ष्विति । ठ्चोः
कुःऽ इति कुत्वे कृते कवर्गात्परः सकारः । वर्गग्रहणम्
ठ्शासिवसिघसीनां चऽ इत्यत्र घकारस्यापि ग्रहणार्थम्---जक्षतुरिति;
अन्यथा चर्त्वस्यासिद्धत्वान्न स्यात् । अथ वचनसामर्थ्यात् चर्त्वस्य
सिद्धत्वमाश्रीयेत; चिन्त्यं वर्गग्रहणस्य प्रयोजनम् । दास्यतीति ।
ननु च ठ्नाज्झलौऽ इत्यत्रागृहीतसवर्णानामचां
ग्रहणम्---इत्यसकृदुक्तम्, ततश्च यथा कुमारी
शेते---इत्यत्रेकारशकारयोः सावर्ण्यमप्रतिषिद्धम्, ततश्च यथा
कुमारी शेते---इत्यत्रेकारशकारयोः सावर्ण्यमप्रतिषिद्धम्, तथा
आकारहकारयोरपि, ततः किम् ? हकारेणेणाकारस्य ग्रहणात्
षत्वप्रसङ्गः ? नैष दोषः; हकारो विवृतः, आकारो विवृततरः ।
एवं हि पठन्ति---विवृतकरणाः स्वराः, तेभ्य एओ विवृततरौ,
ताभ्यामैऔ, ताभ्यामप्याकारः संवृतोकार इति । एवं च
कृत्वा---ठिष्टकासुऽ, ठ्वयस्यासुऽ---इत्यादयो निर्देशा उपपद्यन्ते ।
असाविति । ठदस औ सुलोपश्चऽ, ठ्तदोः सः सौऽ
इत्यादेशसकारोऽयम्, न त्विण्कोः परः ॥
नुम्विसर्जनीयशर्व्यवायेऽपि ॥ ८।३।५८ ॥
ठिण्कोःऽ इति पञ्चमीनिर्देशात् व्यवाये षत्वं न
प्राप्नोतीत्ययमारम्भः । नुम्ग्रहणमनुस्वारोपलक्षणम्; नुमा
व्यवायासम्भवात्, ठ्नश्चापदान्तस्य झलिऽ इत्यनुस्वारस्य विधानात् ।
अनुस्वारग्रहणमेव तु न कृतम्, नुम्स्थानिकेनैवानुस्वारेण
व्यवधाने यथा स्यात्, इह मा भूत्---पुंस्विति; पुम्स्शब्दात्सुपि
ठ्सयोगान्तस्य लोपःऽ, मकारस्यानुस्वारः । सर्पीषीति । ठ्नपुंसकस्य
झलयःऽ इति नुम्, ठ्सान्तमहतः संयोगस्यऽ इति दीर्घः । सर्पिः
स्विति । ठ्वा शरिऽ इति पक्षे विसर्जनीयः । सर्पिष्ष्विति । पक्षे
सत्वम्, तेनéव व्यवाये षत्वम्, सकारस्य ष्टुअत्वम् ।
सकारग्रहणे कर्तव्ये शरिति प्रत्याहारग्रहणं चिन्त्यप्रयोजनम् ।
इह यथा वृषलैर्न प्रवेष्टव्यमिति वृषलनिवृत्तिपरायां चोदनायां
प्रत्येकं संहतानां च प्रवेशो न भवति, तथा नुमादीनां
षत्वाप्रतिबन्धहेतुत्वपरायां चोदनायां प्रत्येकं समुदायेन च
व्यवाये षत्वं प्राप्नोतीति तत्र सर्वव्यवायस्य क्वचिदसम्भवात्,
क्वचित्प्रत्येकम्, क्वचिद् द्वाभ्यां व्यवाये षत्वप्रसङ्गः ? इत्यत
आह---नुमादिभिः प्रत्येकं व्यवाय इति । एवं मन्यते---व्यवायशब्दः
प्रत्येकमभिसम्बध्यतेनुम्व्यवाये, विसर्जनीयव्यवाये, शर्व्यवाय
इति । यथादर्शितमुपक्रमे, तत्र ठिण्कोःऽ इति
पञ्चमीनिर्देशेनानन्तर्ये षत्वप्रतिपादनादनेन च
वाक्यत्रयेणैकैकव्यवाये षत्वाभ्यनुज्ञानात् ठ्येन नाव्यवधानम्ऽ
इति न्यायेन अधिकव्यवाये षत्वाभाव इति । निंस्स इति । ठ्णिसि
चुम्बनेऽ, अदादिरनुदातेत् । निस्स्वेति । लोट्, ठ्सवाभ्यां वामौऽ
॥
आदेशप्रत्यययोः ॥ ८।३।५८ ॥
किमवयवयोगैषा षष्ठी---आदेशस्य यः सकारः, प्रत्ययस्य च यः
सकार इति ? आहोस्वित्समानाधिकरणे---आदेशो यः सकारः,
प्रत्ययो यः सकार इति ? तत्राद्ये पक्षे ठ्सःऽ इत्यस्यानुवृतस्येह
वचनविपरिणामो न कर्तव्यो भवति, कार्येण त्वादेशप्रत्यययोः
साक्षात् श्रुतयोरसम्बन्धः; सकारविशेषणत्वात् । द्वितीये
त्वादेशप्रत्यययोः सकारयोरिति द्विवचनं विपरिणम्यम् । कार्येण
तु साक्षाच्छ्४%अतयोः सम्बन्ध इति वचनदोषसाम्यान्न युक्तितः
पक्षविशेषनिर्णयः । तत्रावयवषष्ठी चेद् द्विर्वचने
दोषः---विसंबिसम्, मुसलंमुसलम् । तत्रावयवषष्ठी चेद्
द्विर्वचने दोषः---विसंबिसम्, मुसलंमुसलम् । आष्टमिके हि
द्विर्वचने स्थाने द्विर्वचनपक्षोऽपि स्थापितः, ततश्च
ठ्नित्यवीप्सयोःऽ इत्येकस्य विसमित्येतस्य स्थाने
बिसंबिसमित्येतस्मिन्नादेशे कृते तस्यावयव सकारः इति
षत्वप्रसङ्गः । अथ द्वितीयः पक्षः ? करिष्यति, हरिष्यतीत्यत्र न
प्रापनोति; समुदायो ह्यत्र प्रत्ययः, न सकारमात्रम् । क्व तर्हि स्यात्
? यत्र सकारमात्रं प्रत्ययः---इन्द्रो मा वक्षत्, स देवान्यक्षत् ;
वचियजिभ्यां लेट्, तिप्, ठितश्च लोपःऽ इत्यादिनेकारलोपः,
ठ्लेटोऽडाटौऽ इत्यट्, ठ्सिब्बहुलं लेटिऽ इति सिप्, वचेः कुत्वम्,
यजेः षत्वकत्वे । अथापरौ द्वौ पक्षौ---आदेशस्य यः सकारः,
प्रत्ययो यः सकार इति; विपर्ययो वा---आदेशो यः सकारः,
प्रत्ययस्य यः सकार इति ? तत्राद्ये पक्षे तावेव दोषौ यौ पूर्वयोः
पक्षयोः बिसबिसमित्यादौ प्रसङ्गः, करिष्यतीत्यादौ चाप्रसङ्ग
इति । तस्मादन्त्यः पक्ष आश्रीयते, तदाह---आदेशप्रत्यययोरिति षष्ठी
भेदेन सम्बध्यत इत्यादि ।
अत्र च ज्ञापकं यदयमुतरसूत्रे घसिग्रहणं करोति,
तज्ज्ञापयति---आदेशे समानाधिकरणा षष्ठी, न व्यधिकरणेति;
अन्यथा घसेरादेशत्वादेव तस्य सकारस्यानेनैव षत्वसिद्धेरनर्थकं
तत्स्यात् । यच्च ठ्सात्पदाद्योःऽ इति सातिप्रतिषेधं शास्ति,
तज्ज्ञापयति---प्रत्ययेऽवयवषष्ठी, न समानाधिकरणेति; अन्यथा
सातिसकारस्याप्रत्ययत्वात् षत्वस्य प्राप्त्यभावादनर्थकं तत्स्यात् ।
ननु चादेशस्येति षत्वापेक्षया स्थानषष्ठी, प्रत्ययस्येति
सकारापेक्षयावयवषष्ठीति सहविवक्षाभावाद् द्वन्द्वनुपपतिः ? नैष
दोषः; पूर्वोक्तात् ज्ञापकद्वयात् सहविवक्षाया अभावेऽपि द्वन्द्वो
भविष्यति ।
यदि प्रत्ययावयवस्य षत्वमुच्यते, इन्द्रो मा वक्षत्, स
देवान्यक्षदित्यत्र षत्वं न प्राप्नोति, प्रत्यय एवात्र सकारो न तु
प्रत्ययस्यावयवः ? अत आह---इन्द्रो मा वक्षदित्यादि । इह ठशेः
सरन्ऽ---अक्षरमित्यत्र षत्वं भवति, तस्यैव तु ठ्कृधूमादिभ्यः कित्ऽ
इति विहितस्य षत्वं न भवति, कृसरम्, धूसरम् । तथा
ठ्वृतृवदिऽ इत्यादिना विहितस्य कक्षमित्यत्र भवति, वर्समित्यत्र न
भवति; बहुलवचनात् प्रत्ययसंज्ञाया अभावात् ॥
शासिवसिघसीसां च ॥ ८।३।६० ॥
अन्विशिषदिति । ठ्सर्तिशास्तिऽ इत्यादिना च्लेरङ्, ठ्शास
इदङ्हलोःऽ इतीत्वम् । उषित इति । यजादित्वात् सम्प्रसारणम्,
ठ्वसतिक्षुधौरिट्ऽ । जक्षतुः, जक्षुरिति । ठ्लिट।ल्न्यतरस्याम्ऽ
इत्यदेर्घस्लादेशः, ठ्गमहनऽ इत्युपधालोपः । अक्षन्निति । अदेर्लुड्
ठ्लुङ्सनोर्घस्लृऽ, ठ्मन्त्रे घसऽ ठित्यादिना च्लेर्लुक् ।
तत्र युक्तं शासिवस्योरनादेशार्थं वचनमिति,
घसेस्त्वयुक्तमादेशत्वात् ? इत्यत आह---घसिर्यद्यप्यादेश इति । आदेश
इति । आदेशो यः सकारस्तत्र स्थितमिति भावः । यस्त्वनादेशो
घसिस्तस्येह ग्रहणं न भवति; विरलप्रयोगत्वात् ॥
स्तौतिण्योरेव षण्यभ्यासात् ॥ ८।३।६१ ॥
षत्वभूत् इति । षत्वं प्राप्ते, कृतषत्व इत्यर्थः । आदेशसकारस्येति
। प्रत्ययसकारस्त्वसम्भवान्न सम्बध्यते । सुष्वापयिषतीति ।
ठ्द्यौतिस्वाप्योःऽ इत्यभ्यासस्य सम्प्रसारणम् । सिसिक्षतीति । ठ्सिचि
क्षरणेऽ । सुसूषत इति । ठ्षूङ् प्राणिप्रसवेऽ । परस्मैपदपाठे तु
ठ्षू प्रेरणेऽ---इत्यस्य रूपम् ।
यदि सिद्धे सत्यारम्भो नियमार्थः, एवकारस्तहि किमर्थः ?
तत्राह---एवकारकरणमिति । अथ विपरीतेऽवधारणे को दोषः ?
इत्यत आह---स्तौतिण्योः षण्येवेति । इह च स्यादेवेति ।
षण्येवेत्यनेन ह्यवधारणेन प्रत्ययान्तरे स्तौतिण्योः षत्वं
व्यवच्छिन्नम्, न तु धात्वन्तरस्य षणि,
ततश्चाभिहितदोषद्वयप्रसङ्गः ।
सिषेचेति । षणीत्यनुच्यमाने प्रत्ययमात्रे नियमः
स्याद्---अभ्यासात्परस्य यदि षत्वं भवति स्तौतिण्योरेवेति, ततश्च
सिषेचेत्यादौ न स्यात् ।
को विनतेऽनुरोध इति । विनतमिति पत्वणत्वयोः प्रातिशाख्येषु
प्रसिद्धिः---एकवर्णमनोकारं विनते सुस्मेति, नः पर इति यथा ।
अनुरुध्यते आनुकूल्येन प्राप्यत इत्यनुरोधःउप्रयोजनम् ।
कृतषत्वस्य निर्देशे किं प्रयोजनमित्यर्थः । सुषुप्सतीति ।
ठ्रुदविदऽ इत्यादिना सनः कित्वम्, ठ्वचिस्वपिऽ इत्यादिना
सम्प्रसारणम् । सनीत्युच्यमाने सन्मात्रे नियमः स्यात्, ततश्च
यथा---षत्वभूते सनिधात्वन्तरस्य षत्वं न भवति,
एवमिहाषत्वभूतेऽपि न स्यात् ।
कः सानुबन्धेऽनुरोध इति । नकारानुबन्धवतो ग्रहणे किं
प्रयोजनमित्यर्थः । णत्वस्य तु प्रयोजनं न पृच्छति; तस्य
लक्षणप्राप्तत्वात् । सुषुपिष इन्द्रमिति । स्वपेर्लिट्, छान्दसत्वाद्
ठ्व्यत्ययो बहुलम्ऽ इति थास्, ठ्थासः सेःऽ, ठसंयोगाल्लिट् कित्ऽ
इति लिटः कित्वात् पूर्ववत्सम्प्रसारणम्, द्विर्वचनम्,
क्रादिनियमादिट्, इन्द्रशब्दे परतो यादेशः, ठ्लोपः शाकल्यस्यऽ इति
यलोपः । अत्र नियमाभावादभ्यासात् परस्य षत्वं भवत्येव, ठ्षऽ
इत्युच्यमाने तु यावान् कश्चित् षशब्दस्तत्र सर्वत्र नियमः स्यात्,
तस्मात्सानुबन्धकग्रहणम् ।
अभ्यासादिति किमिति । अभ्यासाद् या प्राप्तिस्तस्या नियमो यथा
स्यादुपसर्गाद् या प्राप्तिस्तस्या नियमो मा भूत्;
अभिषिषिक्षतीत्येततावदप्रयोजनम्, कथम् ?
असिद्धमुपसर्गात्पत्वम्, तस्यासिद्धत्वान्नियमो न भविष्यति ।
स्यादेतत्---यथा ठत एकहल्मध्येऽ इत्यत्र लिटा आदेशो विशेष्यते,
तथेह सनाभ्यासः, सनि योऽभ्यासस्तस्मात् स्तौतिण्योरेवेति, तेन
यङ् योऽभ्यासिस्तस्मात्षणि धात्वन्तरस्यापि षत्वं भवति,
स्वपेर्यङ्, स्वपिस्यमिव्येञां यङ्ऽ ईति सम्प्रसारणम्, सोषुप्यतेः
सन्, इट्, ठतो लोपःऽ, ठ्यस्य हलःऽ,
सोषुपिषते---तदेतद्भवति प्रयोजनमिति ? तन्न; अन्तरङ्गमत्र
षत्वम्, बहिरङ्गो नियमः; तस्मादनर्थकमभ्यासग्रहणमिति प्रश्नः ।
परिहरति---प्रतिषिषतीति । इणो बोधनार्थत्वाद्
गम्यादेशाभावोऽजादेरिति सशब्दस्य द्विर्वचनम्, ठ्सन्यतःऽ
इतीत्वम् । तत्राभ्यासाश्रये प्रत्ययस्य षत्वे कृतेऽस्य
नियमस्याभावाद् धात्वाश्रयं षत्वमभ्यासस्य प्रवर्तते । ननु षणीति
परसप्तमी, ततश्च षणि परे स्तौतिण्योरेवेति षत्वनियमः
क्रियमाणस्तुल्यजातीयस्य षण्वस्य सिसिक्षतीत्यादेः षत्वं निवर्तयति
। प्रतीषिषतीत्यत्र तु सनि एव द्विर्वचनमिति षण्परत्वाभावादयं
नियमो न प्रवतिष्यते । ठ्सन्यतःऽ इतीत्वमपि तर्हि न प्रापनोति,
समुदायस्य सयूपत्वातस्य च सन्परत्वाभावात् । तस्मात्सन्प्रदेशेषु
सत्सप्तमी विज्ञेया, ततश्च यथेत्वं प्रवर्तते तथा षत्वनियमोऽपि
स्यादित्यभ्यासग्रहणम् ॥
स स्विदिस्वदिसहीनां च ॥ ८।३।६२ ॥
ठ्सऽ इत्यविभक्तिको निर्देशः । ण्यन्तानामिति । षत्वप्राप्तौ
सत्वमुच्यते, षत्वप्राप्तिश्च ण्यन्तानामिति सामर्थ्यलभ्यमेतत्,
किमर्थं पुनः सकारस्य सकार उच्यते ? अत आह---सकारस्येति ।
नेति प्रतिषेध एव वक्तव्ये सकारवचनं लाघवे विशेषाभावात् ॥
प्राक्सितादड्व्यवायेऽपि ॥ ८।३।६३ ॥
ठिण्कोःऽ इति पञ्चमीनिर्देशाद्व्यवाये न प्राप्नोतीति वचनम् ।
अडित्यागमस्य ग्रहणम्, न प्रत्याहारस्य । एतच्च ठ्हयवरट्ऽ
इत्यत्रोपपादितम् । प्राक् सितसंशब्दनादिति । ठ्परिनिविभ्यः
सेवसितऽ इत्यतः । अपिग्रहणं किम् ? अव्यवधानेऽपि यथा स्यात्,
अन्यथा विशेषवचनाद्व्यवाय एव स्यात् । अभ्यषुणोदिति । ठ्षुञ्
अभिषेवेऽ, लङ्, ठ्स्वादिभ्यः श्नुःऽ, अडागमः, पागेव यणादेशात्
षत्वम्; कृते वा यणि यकारमेवेणमाश्रित्य षत्वम् ॥
स्थादिष्वभ्यासेन चाभ्यासस्य ॥ ८।३।६४ ॥
द्वे एते वाक्ये---स्थादिष्वभ्यासेन व्यवाये त्वं भवति; अभ्यासस्य च
षत्वं भवति तेष्वेव स्थादिष्विति । तत्राद्यं विध्यर्थम्, द्वितीयं
नियमार्थम् । अषोपदेशार्थमिति । षोपदेशे तु
परितिष्ठासतीत्यादौ सामान्यलक्षणेनैव सिद्धम् ।
अभिषिषेणयिषतीति । सेनयाऽभियातुमिच्छतीति विगृह्य
ठ्सत्यापपाशऽ इत्यादिना णिच्, टिलोपः, ततः सन्, द्विर्वचनम्,
ह्रस्वः, एच ठिग्घ्रस्वादेशेऽ अव्युत्पन्नः सेनाशब्दः । यद्वा सहेनेन वतत
इति सेना, ठ्सहस्य सः संज्ञायाम्ऽ इति सादेशः । यदा तु
सिनोतेर्नप्रत्यये सेनेति व्युत्पाद्यते, तदास्त्येवा भिः
षोषदेशत्वमेति । अभितष्ठाविति । आदेशसकारस्याप्यस्य षत्वं न
सिद्ध्यति; इणाकोरभावात् । अभिषिषिक्षतीति ।
यद्यप्ययमादेशसकार इणश्च परः, तथाप्यभ्यासमपेक्ष षत्वं न
सिद्ध्यति; स्तौतिण्योरेव षणीति नियमात् । अतः षणि
यत्प्रतिषिद्धं षत्वं नियमेन व्यावर्तितं तदप्युपसर्गमाश्रित्य भवति
।
अथाभ्यासस्येति किमर्थम्, यावताभ्यासेनेत्यत्र क्रियापेक्षायां
प्रकरणाद्व्यवाय इति सम्बध्यते, तच्चापिशब्दसन्निहितमेव
प्रकृतमिति अव्यवायेऽपि षत्वं भविष्यति पूर्वसूत्रवत्, नार्थः
ठभ्यासस्यऽ इत्यनेन ? अत आह---अभ्यासस्येति वचनं नियमार्थमिति ।
नियमस्य स्वरूपं दर्शयति---स्थादिष्वेवेति । विपरीतस्तु नियमो
न भवति---स्थादिष्वभ्यासस्यैवेति । यदि स्यात्, अभ्यासेन व्यवाये
षत्वविधानमनुपपन्नं स्यात् । अभिसुसूषतीति । ठ्षू प्रेरणेऽ, सन्,
ठ्सनि ग्रहगुहोश्चऽ इतीड्निषेधः । अत्र धातुसकारस्य
स्तौतिण्योरेवेति नियमादषत्वम् । अभ्याससकारस्य
त्वस्मान्नियमात् षत्वाभावः
॥
उपसर्गात्सुनोतिसुवतिस्यतिस्तौतिस्तोभतिस्थासेनयस्धसिचसन्जस्वन्जाम् ॥ ८।३।६५ ॥
ठ्षुञ्, अभिषवेऽ स्वादिः, ठ्षु प्रेरणेऽ तुदादिः, ठ्षो अन्तकर्मणिऽ
द्विवादिः, ठोतः श्यनिऽ इति लोपः, ठ्ष्टुअञ् स्तुतौऽ अदादिः, ठुतो
वृद्धिर्लुकि हलिऽ, ष्टुअभस्तम्भेऽ, अनुदातेत् । एतेषां श्तिपा
निर्देशो यङ्लुग्निवृत्यर्थः---ठभिसोषवातीत्यादि । ठ्ष्ठा
गतिनिवृतौऽ । सेनयतिर्ण्यन्त । शपा निर्देशेन नार्थः;
यङेऽसम्भवात् । ठ्षिध गत्याम्ऽ, षिधू शास्त्रे माङ्गल्ये चऽ
भौवादिकौ; तत्र ठ्सेधतेर्गतौऽ इति प्रतिषेधादन्यत्र षत्वम् । शपा
निर्देशो यङ्लुग्निवृत्यर्थः, दैवादिकनिवृत्यर्थश्च ठ्षिधू
संराद्वौऽ इति । ठ्षिच क्षरणेऽ तुदादिर्मुचादिः, ठ्षन्ज सङ्गेऽ,
ठ्ष्वन्जपरिष्वङ्गेऽ, अनुदातेत्, ठ्दशंसञ्जस्वञ्जां शपिऽ इति
नलोपः, सिवादीनां यङ्लुक्यपि भवति, अभिषेषिचीतीत्यादि ।
एतेषामड्व्यवाये, अभ्यासव्यवाये च यथासम्भवं षत्वम् ।
ठिण्कोःऽ इति वर्तते, तत्र कवर्गस्यासम्भवादिण इति सम्बध्यते, तत्र
यदीणा उपसर्गो विशेष्येत---इणन्तादुपसर्गादिति, इह न
स्यात्---निष्षुणोति, दुष्षुणोतीति ।
तस्मादुपसर्गेणेण्विशेषणीयः---उपसर्गस्येण इति । ननूपसर्गादिति
पञ्चमी, तत्कथमिण्विशेष्यते ? न ब्रूमो वैयधिकरण्येन विशेष्यत
इति, किं तर्हि ? तात्स्थाताच्छब्द्यम्---उपसर्गादिणः, उपसर्गस्थादिण इति
। तत्र शर्व्यवायस्याश्रितत्वान्निसोऽपि परस्य षत्वं भवति,
तदिदमुक्तम्---उपसर्गस्थान्निमितादिति ।
दधि सिञ्चतीति । ठ्सात्पदाद्योःऽ इति प्रतिषेध एवात्र भवति,
तदपवादो ह्यम् ।
निः सेचक इति । निरयमुपसर्ग एव, तत्कथमिदं प्रत्युदाहरणम् ?
अत आह---तायं सिचेरुपसर्ग इति । यत्क्रियायुक्ताः प्रादयस्तं प्रति
गत्युपसर्गसंज्ञे भवतः । अभिसावकीयतीति । सावकशब्दात्
ण्वुलन्तात्क्यच्, तस्याभिना योगः । सुनोतिना योगे तु
भवत्येव, अभिषावकमिच्छति अभिषावकीयतीति । ण्यन्तेऽपि तर्हि
णिजर्थेन प्रैषादिनोपसर्गस्य योगो न प्रकृत्यर्थेनेति
षत्वाप्रसङ्गः ? अत आह---अभिषावयतीत्यत्रेति । अभिषवविषया
प्रयुक्तिः, न तु प्रयुक्तेरभिना योग इत्यर्थः । यदा तु प्रयुक्तेरभिना
योगः, तदा नैव षत्वं भवति; किन्तु प्रकृत्यर्थेनासंसृष्टस्य
प्रयुक्तिमात्रस्याभिना योगः कीदृश इति चिन्त्यम् ।
सदिरप्रतेः ॥ ८।३।६६ ॥
ठ्सदिःऽ इति षष्ठ।ल्र्थे प्रथमा । निषसादेति । सदिस्वञ्ज्योः परस्य
लिटीति प्रतिषेधादभ्यासात् परस्य न भवति ॥
स्तन्भेः ॥ ८।३।६७ ॥
स्तन्भिः सौत्रो धातुः । अभिष्टभ्नातीति ।
ठ्स्तुन्भुस्तुन्भुस्कन्भुस्कुन्भुस्कुञ्भ्यः श्नुश्चऽ इति श्नाप्रत्ययः,
ठनिदिताम्ऽ इति नलोपः ।
अप्रतेरित्येतदिह नानुवर्तत इति । यद्यनुवर्तेत, पूर्वसूत्र एव
स्तम्भिग्रहणं कुर्यात्किं योगविभागेन ? अस्ति प्रयोजनम्, किम् ?
ठवाच्चालम्बनाविदूर्ययोःऽ इति वक्ष्यति, तत्स्तम्भेर्यथा स्यात्,
सदेर्मा भूत् ? नैतदस्ति; एकस्मिन्नपि योगे यस्यालम्बनाविदूर्ये
स्तः, स एवानुवर्तिष्यते, स्तम्भेरेव च ते सम्भवतः ॥
अवाच्चालम्बनाविदूर्ययोः ॥ ८।३।६८ ॥
आलम्बनमुआश्रयणम् । विदूरमुविप्रकृष्टम्, तदन्यदविदूरम्,
तस्य भाव आविदूर्यम्, अत एव निपातनात् नञ्पूर्वादपि
तत्पुरुषाद्भावप्रत्ययः । अवष्टभ्येति । यष्ट।लदिकमवलम्ब्येत्यर्थः
। अवष्टब्धेति । आसन्नेत्यर्थः । अवस्तब्ध इति । अभ्यादित इत्यर्थः ॥
वेश्च स्वनो भोजने ॥ ८।३।६९ ॥
उदाहरणेषु स्वार्थपरित्यागेन भोजनमात्रे स्वनिर्वर्तत इति
शङ्कामपनयति---अभ्यवहारक्रियाविशेष इति । तमेव विशेषं
दर्शयति---यत्रेति । विष्वणतीति । सशब्दं भुङ्क्त इत्यर्थः ॥
परिनिविभ्यः सेवसितसयसिवुसहसुट्स्तुस्वञ्जाम् ॥ ८।३।७० ॥
सेवतिर्भूवादिष्वनुदातेत् । सित इति । ठ्षिञ् बन्धनेऽ क्तान्तः ।
सय इति । स एवैरजन्तः, ठ्षिवु तन्तुसन्तानेऽ दिवादिः, ठ्षह
मर्षणेऽ अनुदातेत् ।
सुडिति । ठ्सुट् कात्पूर्वःऽ इत्यस्य ग्रहणम् । स्तुस्वञ्जी उक्तार्थौ,
तयोः ठुपसर्गात्सुनोतिऽ इत्यादिनैव सिद्धे
पर्यादिपूर्वयोरुतरसूत्रेणाड्व्यवाये विकल्पार्थं वचनम् ॥
सिवादीनां वाऽड्व्यवायेऽपि ॥ ८।३।७१ ॥
सिवादयः प्रत्यासतेः पूर्वसूत्रे सन्निविष्टा गृह्यन्ते ।
अभ्यत्रविभाषेयम्, स्तुस्वञ्ज्योः ठ्प्राक् सिताद्ऽ इति प्राप्ते,
इतरेषामप्राप्ते ॥
अनुविपर्यभिनिभ्यः स्यन्दतेरप्राणिषु ॥ ८।३।७२ ॥
ठ्स्यन्दू प्रस्रवणेऽ अनुदातेत् ।
अनुस्यन्देते मत्स्योदके इति । मत्स्यश्चोदक च मत्स्योदके ।
ठ्जातिरप्राणिनाम्ऽ इत्यनेन यत्र सर्वाण्यवयवपदान्यप्राणिवाचीति,
तत्रैकवद्भावः; इह तु मत्स्यशब्दस्य
प्राणिवाचित्वादेकवद्भावाभावः । अत्राप्राणिष्विति प्रसज्यप्रतिषेधः,
तेन प्राण्यप्राणिसमुदायेऽपि प्राण्यस्तीति प्रतिषेधो भवति । अन्ये
तु पर्युदासं मन्यमाना भवितव्यमेवात्र षत्वेनेत्याहुः ।
इह पर्यादिग्रहणं शक्यमकर्तुम्, एवं वक्ष्यामि---ठन्वभिभ्यां चऽ इति,
चकारात् परिनिविभ्यश्चेति ॥
परेश्च ॥ ८।३।७४ ॥
पृथग्योगकरणसामर्थ्यादिति । अन्यथा ठ्विपरिभ्यां
स्कन्देरनिष्ठायाम्ऽ इत्येव ब्रूयात् ॥
वेः स्कभ्नातेर्नित्यम् ॥ ८।३।७७ ॥
स्कम्भिः सौत्रो धातुः ॥
इणः षीध्वंलुङ्लिटां धोऽङ्गात् ॥ ८।३।७८ ॥
इणन्तादङ्गादुतरेषामित्यादिना इणन्तमङ्गं षीध्वमादीनां
विषेणम्, तेऽपि धकारस्येति दर्शयति । धकारस्य त्विणन्तमङ्गं
विशेषणं न भवति---इणन्तादङ्गादुतरस्य धस्य स चेत्
षीत्वमादीनामिति । तथा हि सति योषिढ्वमित्यादौ
वचनसामर्थ्यात्षीशब्देन व्यवाय आश्रयणीयः स्यात् ।
अच्योढ्वमिति । ठ्धि चऽ इति सलोपः ।
इण्ग्रहणं कवर्गनिवृत्यर्थमिति । प्रकृतं हीण्ग्रहणं कवर्गेण
सम्बद्धमिति तदनुवृतौ तस्याप्यनुवृत्तिः स्यात् । पक्षीध्वमिति ।
ठ्चो कुःऽ इति कुत्वे कृते ढत्वप्रसङ्गः । यक्षीध्वमिति । व्रश्चादिना
षत्वे कृते ठ्षढोः कः सिऽ इति कत्वम् ।
स्तुध्वे इति । टेरेत्वम् । अस्तुध्वमिति । लङ् ।
परिवेविषीध्वमिति । ठ्विष्लृ व्याप्तौऽ जुहोत्यादिः स्वरितेत्,
ठ्णिजां त्रयाणां गुणः श्लौऽ इत्यभ्यासस्य गुणः, ठ्लिङ्ः
सलोपोऽनन्त्यस्यऽ इति सीयुटः सकारलोपः । अत्र धातुषकारस्य,
ईध्वशब्दस्य च यः समुदायस्तदात्मकः षीध्वंशब्दोऽस्ति, न
त्वसावङ्गादुतरः । षकारान्तं ह्यत्राङ्गम्, न तु वेवीत्येतावत् ।
चोदयति---अर्थवद्ग्रहणादपीति । परिहरति---एतत्विति ।
एतदर्थवतो ग्रहणमत्र नाश्रितम् । किं कारणम् ? न किञ्चित्,
नाश्रितमित्येव ॥
विभाषेटः ॥ ८।३।७९ ॥
अत्रेण्ग्रहणमिटो विशेषणम्, सोऽपि षीध्वमादीनाम्, तेऽपि
धकारस्येति दर्शयन्नाह---इणः परस्मादिट इत्यादि । तत्र षीध्वमो
लिटश्च श्रुतिकृतमानन्तर्यम्, शास्त्रकृतं तु न सम्भवति,
इटस्तद्भक्तत्वातद्ग्रहणेन ग्रहणात् । अत एवानयोः
प्राप्तविभाषेयम् ।
तथैव लुङ्यप्यलविढ्वमादौ धि चेति लुप्ते सति सिच्सकारे ।
इणन्तमङ्गं ध्वमि जातमातः पूर्वस्य नित्यस्य विधेः प्रसङ्गः ॥
एवं च धातावनिणन्त इष्टमैधिढ्वमित्यादिषु नित्यढत्वम् ।
यदि त्विणन्ताद्विहितस्य ढत्वं तथा न ते ढत्वमधिढ्वमि स्यात् ॥
तथा---लिहिदोग्धिनहां ढत्वघत्वधत्वेषु सत्स्वपि ।
इणन्ताद्विहितः षीध्वमिति ढत्वं प्रसज्यते ॥
तथेणो लुङ् गादेशे इविहिते ध्वमि कर्मणि ।
अगाध्वं यूयमेतेनेत्यत्र ढत्वं प्रसज्यते ॥
एवं ठ्ब्रूवो वचिःऽ वक्षीध्वमिति ।
इष्यते सर्वमेवैतदिति चेन्नाप्तवागिह ।
तस्मात्पाप्तविभाषैव सर्वत्रेयमिति स्थितम् ॥
तथा च तैतिरीयके ठ्तान् रुद्रा अब्रुवन्प्रयूयमजनिढ्वम्ऽ इति
ढत्वं प्रयुक्तम् । लविषीढ्वम्, लविषीध्वमिति । अन्ये त्विटो
विभाषाया वक्ष्यमाणत्वाद् गोबलीवर्दन्यायेन
तद्व्यतिरिक्तमिणन्तमङ्गमिह गृह्यत इति वदन्त एधिध्वमित्यादौ
ढत्वं नेच्छन्ति, तेषामप्यधिढ्वमित्यत्र भवत्येव,
नत्सीध्वमित्यादौ च न भवति ।
आसिषीध्वमिति । ठास उपवेशनेऽ । कथं भवितव्यमिति । किमत्रानेन
विकत्पेन भवितव्यम्, उत नेति प्रश्नार्थः । उपदिदीयध्व इति ।
ठ्दीङ् क्षयेऽ, लिट्, ध्वमि क्रादिनियमादिट्, दीङे युडचि
क्ङितिऽ इति युट् । युटा व्यवहितमिति । समुदायभक्ते हि युट्
तमेव न व्यवदध्यात्, इट्ंअ तु व्यवदधात्येव । न भवितव्यं
ढत्वेनेति । अनेन विकल्पेनेति भावः । पूर्वेण तु नित्यं
प्राप्नोत्येव । अपरेषामिति । अस्मिन्पक्षे विकल्प एव भवति ॥
समासेऽङ्गलेः सङ्गः ॥ ८।३।८० ॥
सङ्ग इति षष्ठयाः स्थाने प्रथमा । एवमुतरेष्वपि योगेषु ।
सञ्जनं सङ्गः, भावे घञ्, अङ्गलीषु सङ्गो यस्याः
साऽङ्गुलिषङ्गा ।
अङ्गलेः सङ्ग इति । अत्र ठ्शर्व्यवायेऽ इत्यधिकारात्प्रसङ्गः । अन्ये
तु ठङ्गुले सङ्गःऽ इति सम्बुध्यन्तमुदाहरन्ति ॥
भीरोः स्थानम् ॥ ८।३।८१ ॥
भीरो स्थानमिति । पूर्ववत्सम्बुद्ध्यन्तम्, षष्ठ।ल्न्तं वा ।
ठ्समासेऽङ्गलिभीरुभ्यां सङ्गस्थानेऽ इत्युच्यमाने भ्यामित्यधिकं
प्राप्नोति, तस्माद्योगविभागः ॥
अग्नेः स्तुत्स्तोमसोमाः ॥ ८।३।८२ ॥
अग्निष्टुअदिति । सम्पदादित्वादधिकरणे क्विप्, यत्राग्निः स्तूयते
सोऽग्निष्टुअतुक्रतुविशेषः, तत्रेदं भवति---अपि वा सर्वेषु
देवताशब्देष्वग्निमेवाभिसन्नमेदिति । अग्निष्टोम इति ।
सोमयागस्य सप्तं संस्थाः; तत्राद्या संस्थोच्यते ।
अग्नेर्दीर्घादिति । देवताद्वन्द्वे षत्वमित्यर्थः; तत्रैव दीर्घस्य
विधानात् । 
अग्निसोमौ माणवकाविति । अत्र माणवके संज्ञात्वेन
विनियुक्तावग्निसोमषत्वाभावः । अग्निसोमौ तिष्ठत इति ।
आश्वलायनस्तु तत्रापि दीर्घषत्वे प्रायुङ्क्त---अग्नीषोमौ
प्रणेष्यामीति ॥
ज्योतिरायुषः स्तोमः ॥ ८।३।८३ ॥
ज्योतिष्टोम इति । अत्र ठ्शर्व्यवायेऽ इत्यधिकारात् षत्वम् ।
एवमायुष्टोमेऽपि ॥
मातुः पितुर्भ्यामन्यतरस्याम् ॥ ८।३।८५ ॥
एकदेशविकृतस्यानन्यत्वाद्, ठ्विसर्जनीयशर्व्यवायेऽ इत्यधिकाराच्च
पूर्वेण नित्ये प्राप्ते विकल्पः । मातुः ष्वसेति । ठ्विभाषा
स्वसृपत्योःऽ इति षष्ठ।ल अलुक् ।
रेफान्तयोरिदं ग्रहणमिति । तच्चोतरपदे स्पष्ट्ंअ पूर्वपदमपि
तत्साहचर्याद्रेफान्तमेव । यद्येवम्, रेफस्य विसर्जनीये कृते तस्य
ठ्वा शरिऽ इति पक्षे सत्वे कृतेऽरेफान्तत्वान्न प्राप्नोति ? अत
आह---एकदेशविकृतस्यानन्यत्वादिति । यदि तु सकारान्तयोर्ग्रहणं
क्रियेत, विसर्जनीयान्तयोर्न स्यात् । विसर्जनीयान्तयोस्तु ग्रहणे
भ्यामि परतो निर्देशो दुर्घटः स्यात् ॥
अभिनिसस्तनः शब्दसंज्ञायाम् ॥ ८।३।८६ ॥
अभिनिस् इत्येतस्मादिति । एतेन समुदायो निमितं न प्रत्येकमिति
दर्शयति । अभिनिष्टानो विसर्जनीय इति । तथा
चापस्तम्बः---ठ्द्व्यक्षरं चतुरक्षरं वा नाम पूर्वमाख्यातोतरं
दीर्घाभिनिष्ठान्तं घोषवदाद्यन्तरन्तरस्थम्ऽ इति । द्व्यक्षरं
चतुरक्षरं वा नाम कर्तव्यम्, कीदृशम् ? नामपूर्वम्, नाम
प्रातिपदिकमक्रियावाचि तत्पूर्वपदम्, आख्यातोतरं
क्रियावाच्युतरपदं दीर्घात्परो योऽभिनिष्टानो
विसर्जनीयस्तदन्तं दीर्घान्तं विसर्जनीयान्तं चेत्यन्ये ।
गोषवान्वर्ण आदिर्यस्य तद्धोषवदादि, अन्तरन्तस्थं
यरलवानामन्यतमं मध्ये यस्य ततथोक्तमेवंभूतं नाम कर्तव्यम् ।
द्रविणोदा वरिवोदा इत्याद्यौदाहरणम् ॥
उपसर्गप्रादुर्भ्यामस्तिर्यच्यरः ॥ ८।३।८७ ॥
य् च अच्च यचौ, तौ परौ यस्मात्स यच्परः । यचोरिति
सप्तमीनिर्देशेनैव सिद्धे परग्रहणं चिन्त्यप्रयोजनम् । अभिषन्तीति
। अदादित्वाच्छपो लुक्, ठ्श्नसोरल्लोपःऽ ।
अनुसृतमिति । कथं पुनरत्र प्रसङ्गः, यावता सकारस्य
प्रकृतत्वातमेव प्रत्युपसर्गत्वमाश्रयिष्यते; न चात्र सकारं
प्रत्युपसर्गत्वमस्ति, तावन्मात्रस्याक्रियावचनत्वात्,
तत्किमस्तिग्रहणेन; न च प्रादुः शब्दार्थमस्तिग्रहणं कृतम्, तस्य
कृभ्वस्तिविषयत्वेन नियतत्वात्, तदेतदाशङ्कते तावत् ।
तथापीति । अनुसुशब्दः शुभ्रादिः, चतुष्पाद्वचन इत्यन्ये, ततो
ठक्ठञोरन्यतरः, ठ्ढेअ लोपोऽकद्र्वाऽ इत्युकारलोपे
सकारमात्रस्य क्रियावाचित्वात् षत्वप्रसङ्गः ॥
सुविनिर्दुर्भ्यः सुपिसूतिसमाः ॥ ८।३।८८ ॥
सुपीत्यागन्तुक इकारः, न पुनरिका निर्देशः । तत्र ठ्वचिस्वपिऽ इति
लक्षणप्राप्तेन सन्प्रसारणेन धातोरेवायं निर्देशः स्यात्, ततश्च
यत्रास्यैतद्रूपं तत्र षत्वमित्ययमर्थो न लभ्यते ।
तस्मादागन्तुकेनेकारेण प्रयोगस्थस्य कृतसम्प्रसारणस्य
रूपस्येदमनुकरणम् । तदाह---सुपीति स्वपिः कृतसम्प्रसारणो
गृह्यते इति । एतच्च ठ्सुपिऽ इति निर्देशादेव लभ्यते, अन्यथा
ठ्वचिस्वपिऽ इतिवन्निर्दिशेत् ।
सूतीति स्वरूपग्रहणमिति । सूतेः क्तिन्नन्तस्य ग्रहणमित्यर्थः ।
समेत्यपि स्वरूपग्रहणमेव, न ठ्षम ष्टम वैक्लव्येऽ इति
धातोर्ग्रहणम्; इक्शितपोरन्यतरस्याभावात् ।
अथ किमथ स्वपेः सुपि भूतस्य षत्वमुच्यते ? सुपेः षत्वं स्वपेर्मा
भूत्, सुपेः षत्वमुच्यते, स्वपेर्मा भूदिति---विस्वप्नः,
विस्वप्नमिति । विसुष्वापेति । अथ क्रियमाणेऽपि विकृतग्रहणे
विसुष्वापेति केन न हेतुना केन विसुष्वापेत्यत्राभ्यासस्य षत्वं
न भवति, ठ्लिट।ल्भ्यासस्योभयेषाम्ऽ इति सम्प्रसारणे कृते
सुपिरूपस्य भावात् प्रागेव हलादिशेषात्, कृते वा
तस्मिन्नेकदेशविकृतस्यानन्यत्वादस्ति प्रसङ्गः । हलादिशेषान्न
सुपिः । द्विर्वचने कृते परत्वाद्धलादिः शेषेण यकारे निवृते
वकारस्य सम्प्रसारणम्, ततश्च सुपिरूपस्य कदाचिदप्यभावात्
षत्वाभावः । इष्ट्ंअ पूर्वं प्रसारणम् । उक्तं तत्रोभयेषां ग्रहणस्य
प्रयोजनम्---परमपि हलादिशेषं बाधित्वा उभयेषां
सम्प्रसारणमेव यथा स्यादिति, तेन सम्प्रसारणमेव पूर्वमिष्टम्,
विशेषतश्चात्रेष्टम्, अन्यथा षकारवद्वकारोऽपि निवर्तेत । न ह्यत्र
हेतुरस्ति---षकारो निवर्तते वकारोऽवतिष्ठत इति । एवं तर्हि
स्थादिष्वेवाभ्यासस्येत्येतस्मादेव नियमादत्र षत्वं न भविष्यति ?
स्थादीनां नियमो नात्र । किं कारणम् ? प्राविसतादुतरः सुपि ।
ठ्प्राक्सितात्ऽ इति तत्र वर्तते, तेन प्राक्सिता ये धातवस्तेषां मध्ये
स्थादिष्वेवाभ्यासस्य षत्वमिति नियमेन
सुनोतिसुवतिस्यतिस्तोभतय एव निवर्त्यन्ते, सुपिस्त्वयं
ततोऽवधेरुतरः । एवं तहि ठर्थवद्ग्रहणे नानर्थकस्यऽ
इत्येषमेतस्य न भविष्यति, स्थाने हि द्विर्वचनेन
समुदायोऽर्थवान्, अवयवौ त्वनर्थकौ,
द्विष्प्रयोगेऽर्थप्रत्यायनस्यानावर्तनाद् द्वाभ्यामर्थः प्रत्याय्यत
इत्येकस्यानर्थक्यमेव ? तदेतदाह---अनर्थके विषुषुपुः ।
यद्यनर्थकस्य ग्रहणं न भवति, विषुषुपुरिति न सिद्ध्यति ? नैषः
दोषः; षुषिभूतो द्विरुच्यते । अयमभिप्रायः---पूर्वं धातुरुपसर्गेण
युज्यते, तत्र द्विर्वचनात् परत्वात्सम्प्रसारणम्, परत्वादेव
षत्वम्, कृतषत्वस्यैव तस्य द्विर्वचनमिति ।
ननु षत्वस्यासिद्धत्वात्पूर्वं द्विर्वचनमेव प्राप्नोति ? अत
आह---पूर्वत्रासिद्धीयमद्विर्वचन इति ॥
निनदीभ्यां स्नातेः कौशले ॥ ८।३।८९ ॥
निष्णातः कटकरणे इति । तत्र कुशल इत्यर्थः । नदीष्ण इति ।
नदीस्नाने कुशल इत्यर्थः । कवयस्तु कुशलमात्रे प्रयुञ्जते ।
नदीस्नात इति । ठ्सप्तमीऽ इति योगविभागात् समासः ॥
सूत्रं प्रतिष्णातम् ॥ ८।३।९० ॥
ठ्सूत्रं प्रतेःऽ इति वक्तव्ये निपातनाश्रयणं प्रत्ययान्तरे मा भूत् ॥
कापिष्ठलो गोत्रे ॥ ८।३।९१ ॥
गोत्रमिह प्रवराध्यायपठितं गृह्यते, तत्र च स्वसन्तानस्य
व्यपदेशहेतुराद्यः पुरुषो गोत्रमित्युच्यते । पारिभाषिकग्रहणे तु
कापिष्ठलिरित्यत्रैव स्याद्यत्र गोत्राभिधायी प्रत्ययः । यदि तु गोत्रं
न षत्वस्य विषयेण निर्द्दिष्टम्, किं तर्हि ? दर्शनस्य गोत्रे यो
दृष्टः कपिष्ठलशब्दः स साधुर्भवति, क्व ? यत्र तत्रेत्याश्रीयते,
पारिभाषिकेऽपि गोत्रे न दोषः ॥
प्रष्ठोऽग्रगामिनि ॥ ८।३।९२ ॥
प्रस्थे हिमवत इति । ठ्घञर्थे कविधानम्ऽ इत्यधिकारणे कः ॥
वृक्षासनयोर्विष्टरः ॥ ८।३।९३ ॥
विस्तीर्यत इति विष्टरः, ठ्प्रथमे वावशब्देऽ इति घञि प्राप्ते ।
अस्मादेव निपातनादप् । रुढिशब्दत्वाद्वा पचाद्यचि व्युत्पाद्यः । उलपेन
कृता टीका औलपी, सा वाक्यस्य विस्तरः, अशब्द इति प्रतिषेधादप्
॥
च्छन्दोनाम्नि च ॥ ८।३।९४ ॥
विष्टार इति निपात्यत इति । ननु च विष्टर इति प्रकृतम्, तत्कथं
विष्टार इति निपात्यते ? अत आह---विपूर्वादिति ।
यदि त्विह च्छन्दोनाम्नि विष्टार इत्यात्वं क्रियेत, घञ्विधौ
ठ्च्छन्दोनाम्नि चऽ इति शक्यमकर्तुम्, इह वा ठ्विष्टारऽ इत्युच्येत,
तत्र वा ठ्च्छन्दोनाम्निऽ इति, को न्वत्र विशेषः, अपर आह---घञ्विवौ
वाविति नानुवर्तते; तेन प्रस्तारपङ्क्तिः, संस्तारपङ्क्तिरित्यपि
भवतीति ॥
गवियुधिभ्यां स्थिरः ॥ ८।३।९५ ॥
गविष्ठिरः, युधिष्ठिर इति । ठ्संज्ञायाम्ऽ इति सप्तमीसमासः ।
गोशब्दादहलन्तादपीति । यद्यप्यवादेशे कृते सम्प्रति हलन्तो
भवति, तथापि उत्पत्तिवेलायामहलन्तत्वान्निपातनमाश्रितम् ॥
विकुशमिपरिभ्यः स्थलम् ॥ ८।३।९६ ॥
वि, कु, परि---इत्येतेषाम् ठ्कुगतिप्रादयःऽ इति समासः,
शमीशशब्दस्य तु षष्ठीसमासः, ठ्ङ्यापोः संज्ञाच्छन्दसोर्बहुलम्ऽ
इति ह्रस्वत्वम् । सूत्रे ह्रस्वोच्चारणे ह्रस्वपक्ष एव षत्वं यथा स्यात् ।
तेन प्रयोगे बहुलवचनाद्यदा ह्रस्वत्वं न भवति, तदा षत्वमपि न
भवति
॥
अम्बाम्बगोभूमिसव्यापद्वित्रिकुसेकुशङ्ववङ्गुमञ्जिपुञ्जिपरमेबर्हिर्दिव्यग्निभ्यः स्थः ॥ ८।३।९७ ॥
स्थशब्दसकारस्येति । एतेन ठ्स्थऽ इति सूत्रे स्वरूपग्रहणं
प्रथमान्तमिति दर्शयति । यदि तु ठातो धातोःऽ इति
तिष्ठतेराकारलोपं कृत्वा षष्ठ।ल निर्देशः स्यात्, तदा
गोस्थानम्, भूमिस्थानमित्यादावपि षत्वं स्यादिति भावः । अम्बे
तिष्ठत्यम्बष्ठः, ठ्सुपि स्थःऽ इति कप्रत्ययः, ठ्ङ्यापोःऽ इति ह्रस्वत्वम्
। आम्बष्ठ इति । संज्ञेयं जनपदविशेषस्य । गोष्ठ इति । ठ्घञर्थे
कविधानम्ऽ इत्यधिकरणे कप्रत्ययः । भूमिष्ठादौ ठ्सुपि स्थःऽ ।
सव्येष्ठ इति । ठ्हलदन्तात्सप्तम्याःऽ इत्यलुक् ।
यदि ठ्स्थःऽ इति स्वरूपग्रहणम्, स्थास्थिन्स्थणां न
प्राप्नोतीतिदमाह---स्थास्थिन्निति । स्थाशब्दः क्विबन्तः । सव्येष्ठा
इति । ठीत्वे वकारप्रतिषेधःऽ इति वचनात् प्रत्ययलक्षणेनेत्वं न
भवति । ठ्गमेरिनिःऽ इति वर्तमाने ठ्परमे स्थः किच्चऽ इति
किदिनिप्रत्ययः, परमेष्ठीशब्द इप्रत्ययान्तः बाहुलकादाकारलोपः ।
सव्ये तिष्ठति सव्येष्ठा सारथिः ॥
सुषामादिषु च ॥ ८।३।९८ ॥
क्वचित् ठ्सात्पदाद्योःऽ इति प्रतिषेधे प्राप्ते क्वचिच्चादित
एवाप्राप्ते षत्वे सुषामादिषु मूर्धन्यो विधीयते । दुष्षामेति ।
ठ्विसर्जनीयशर्व्यवायेऽपिऽ इत्यधिकारादत्र षत्वम् ।
सुशब्दस्येत्यादि । अत्रैवमभिसम्बन्धः---सुदुस्शब्दयोस्तु
क्रियाविशेषविषयत्वादनुपसर्गत्वे सति---निषेधः, दुः षेध इति
पाठोऽयमिति । तत्र सुशब्दस्य ठ्सुः पूजायाम्ऽ इति
कर्मप्रवचनीयसंज्ञा, सा चोपसर्गसंज्ञाया बाधिका;
आकडाराधिकारात् । निर्दुरोरप्युपसर्गत्वाभावः,
क्रियान्तरविषयत्वात् । गमिक्रयाविषयौ हि तौ---निर्गतः सेधो
निः षेधः, दुर्गतः सेधो दुष्षेध इति । तेन ठुपसर्गात्सुनोतिऽ
इत्यादिना नैतेषु षत्वप्राप्तिः । एवं तावत् ठ्षिधू
हिंसासंराद्ध्योःऽ इत्यस्य घञि सेध इति रूपमित्याश्रित्योक्तम् ।
यदा तु ठ्षिध गत्याम्ऽ इत्यस्य घञन्तस्य रूपम् ?
तदाप्याह---सेघतेर्गताविति प्रतिषेधबाधनार्थं चेति ।
सुषन्धिरित्यादौ ठुपसर्गे घोः किःऽ, समः षत्वम् ।
उणादिष्वेताविति । ठ्पृभिदिव्यधिधृषिभ्यऽ कुःऽ इति वर्तमाने
ठपदुः सुपु स्थःऽ इति कुप्रत्ययः ।
गौरिषक्थ इति । ठ्बहुव्रीहौ सक्थ्यक्ष्णोःऽ इति षच् । प्रतिष्णकेति
। प्रतिपूर्वात्स्नातेः ठातश्चोपसर्गेऽ इत्यङ्, तदन्ताट्टाप्,
ततोऽज्ञातादिषु कः ठ्केऽणःऽ इति ह्रस्वत्वम्, ठ्प्रत्ययस्थात्ऽ इतीत्वम्
। नौषेचनमिति । सिचेर्ल्युट् । दुन्दुभिषेवणमिति । सेवतेः,
सीव्यतेर्वा ल्युट् ।
एतसंज्ञायामगादिति गणसूत्रम् । तद्व्याचष्टे---एकारपरस्येति ।
हरयः सेना अस्य हरिषेणः । परितः सेनास्य परिषेणः । पृथ्वी
सेना यस्येति । ठ्स्त्रियाः पुंवत्ऽ इति पूर्वपदस्य पुंवद्भावः ।
नक्षत्राद्वेति । पूर्वेण नित्ये प्राप्ते विकल्पः ।
चकारोऽनुक्तसमुच्चयार्थः, आकृतिगणतामस्य सूचयति,
तदाह---अविहितलक्षण इति ॥
ह्रस्वातादौ तद्धिते ॥ ८।३।९९ ॥
ठपदान्तस्यऽ इत्यधिकारादप्राप्तं षत्वं विधीयते, तरबादय एव
तावतद्धिताः सम्भवन्तीत्याह---तरप्तमबिति । सर्पिष्टरमिति ।
सर्पिर्जातेः प्रकर्षाभावेऽपि सहचारिणो गुणस्य गन्धादेः प्रकर्षे
प्रत्ययः । चतुष्टय इति । ठ्जसः शीऽ । सर्पिष्ट इति । प्रतिप्रयोगे
पञ्चम्यास्तसिः । आविष्ट।ल् इति । अव्ययात्यप्ऽ इत्यत्राविः शब्दात्
ठ्च्छन्दसिऽ इति वचनात्यप् ।
सर्पिः सादिति । ठ्विभाषा सातिः कार्त्स्न्येऽ । ननु च
ठ्सात्पदाद्योःऽ इति प्रतिषेधादेवात्र षत्वं न भविष्यति ? इत्यत
आह---प्रत्ययसकारस्येति ।
भिन्द्यौस्तराम्, च्छन्द्यौस्तरामिति । भिदिच्छिदिभ्यां लिङ्, झेर्जुसि
यासुट्, ठ्तिङ्श्चऽ इति तरप्, ठ्किमेतिङ्व्ययघात्ऽ इति आमुप्रत्ययः
।
आदिग्रहणं शक्यमकर्तुम्, ठ्तिऽ इत्येव
ठ्यस्मिन्विधिस्तदादावल्ग्रहणेऽ, पुंसः प्रतिषेधः, पुंस्त्वम्,
पुंस्ता ॥ 
निसस्तपतावनासेवने ॥ ८।३।१०० ॥
निस्तप्तं रक्षः, निस्तप्ता अरातय इत्यत्रेति । एवमपि
कस्याञ्चिच्छाखायां पाठमुपलभ्य परिहार उच्यते । तैतिरीयकास्तु
षत्वमेव पठन्ति ॥
युष्मतततक्षुः ष्वन्तः पादम् ॥ ८।३।१०१ ॥
ततक्षुः ष्विति सकारान्तानुकरणात्परस्य सुष्सकारस्य
ठ्नुम्विसर्जनीयशर्व्यवायेऽपिऽ इति षत्वम् । तकारादिष्विति ।
एतद्यौष्मद एव विशेषणम्; इतरयोरव्यभिचारात् । त्वं त्वा इत्यादि ।
एतेषामेव सम्भव इत्यर्थः ।
अग्निस्तत्पुनराहेति । अग्निरित्ययं पूर्वस्य पादस्यान्तः---यन्म
आत्मनो मिन्दाभूदग्निरिति; तेनायं पादान्ते सकारः, न पादमध्ये
॥
स्तुतस्तोमयोश्च्छन्दसि ॥ ८।३।१०३ ॥
पूर्वपदादित्येव सिद्ध इति । पूर्वपदमिति सामान्येन तत्राश्रीयते,
न तु समासावयव एवेति वाक्येऽपि तेनैव सिद्धं षत्वमिति भावः ।
ततश्च स्तुतस्तोमग्रहणं प्रपञ्चार्थम् । च्छन्दोग्रहणं तूतरार्थं
कर्तव्यमेव ॥
पूर्वपदात् ॥ ८।३।१०४ ॥
असमासेऽपीति । एतच्च सवनादिषु ठ्सवनेसवनेऽ इत्यादीनां
पाठादेवावसीयते ॥
सुञः ॥ ८।३।१०५ ॥
अभीषुण इति । ठिकः सुञिःऽ इति दीर्घत्वम्, ठ्नश्च धातुस्थोरुषुभ्यःऽ
इति णत्वम् । क्वचितु वृतावेवैतत्पठ।ल्ते ॥
सनोतेरनः ॥ ८।३।१०६ ॥
गोषा इति । ठ्जनसनखनक्रमगमो विट्ऽ,
ठ्विड्वनोरनुनासिकस्यात्ऽ । क्वचित्विदमपि वृतावेवास्ति ।
गोसनिमिति । ठ्च्छन्दसि वनसनरक्षिमथाम्ऽ इतीन्प्रत्यः ।
सिसानयिषतीति । यद्यप्यण्यन्तः सूत्र उपातः, तथाप्यण्यन्तस्य
प्रतिषेधवचने प्रयोजनं नास्तीति कृत्वा ण्यर्थो विज्ञास्यते । इह तु
सिसनीयतीति स्तौतिण्योरेव षणीत्येतस्मान्नियमादप्रसङ्गः
षत्वस्य । सिसनीरिति । क्विप्यतो लोपः, ततः सुः,
हल्ङ्यादिलोपः, सनः सकारस्य षत्वं प्राप्नोति रुत्वं च, तत्र
षत्वस्यासिद्धत्वाद्रुत्वम्, र्ठ्वोरुपधाया दीर्घःऽ इति दीर्घत्वम् । अत्र
सन् षत्वभूतो न भवतीति स्तौतिण्योरेवेत्यस्य
नियमस्यायमविषय इति षत्वं प्रसक्तम्, अस्मान्नियमान्न भवति ।
एतस्मिंश्च प्रयोजने सति सामर्थ्याभावाद् ण्यन्तस्य नियमाभावात्
सिषाणयिवतीति षत्वं भवत्येव ॥
सहेः पृतनर्ताभ्यां च ॥ ८।३।१०७ ॥
योगविभागमिति । तत्र द्वितीयो योगः
पूर्वयोगस्यासर्वविषयत्वज्ञापनार्थः । संहितायामेवेति ।
उभयत्रापि संहिताधिकारादयं विशेषो लभ्यते, ठ्नहिवृत्तिवृषऽ
इत्यादिना दीर्घत्वम् ।
न रपरसृपिसृजिस्पृशिस्पृहिसवनादीनाम् ॥ ८।३।१०८ ॥
विस्रंसिकाया इति । ठ्रोगाख्यायाम्ऽ इति ण्वुल् । विस्रब्धमिति ।
ठ्सृम्भु विश्वासेऽ क्तः, ठ्यस्य विभाषाऽ इतीट्प्रतिषेधः, ठनिदिताम्ऽ
इति नलोपः । विसृप इति । ठ्सृपितृदोः कसुन्ऽ ।
सवनेसवन इत्यादौ वीप्सायां द्विर्वचनम् । किंस इत्यत्र
ठयोगवाहानामट्सुणत्वं शर्षु जश्भावषत्वेऽ इति
वचनाच्छर्व्यवाये इति षत्वप्रसङ्गः । यथा तु शषूपदेशो न
कर्तव्यस्तथा ठ्हयवरट्ऽ इत्यत्रोक्तम् ।
अश्वसनिग्रहणमनर्थकमनिणन्तत्वात् ? अत आह---अश्वसनिग्रहणमिति ।
ज्ञापनस्य प्रयोजनमाह---जलाषाहमिति ॥
सात्पदाद्योः ॥ ८।३।१०९ ॥
आदिग्रहणं शक्यमकर्तुम्, पदादिति पञ्चमीनिर्द्देशः
कर्तव्यः---पदात्परस्य सकारस्य नेति । इहापि तर्हि न
प्राप्नोति--अग्निषु, वायुषु, त्वक्षु ? सातिप्रतिषेधो
ज्ञापयति---स्वादौ यत्पदं न तस्मात्प्रतिषेध इति ।
तत्रायमप्यर्थः---दधिसिक्, मधुसिगित्यादौ प्रतिषेधः सिद्धो
भवति, न ह्ययं सकारः पदादिः । गतिकारकोपपदानां कृद्धिः सह
समासवचनं प्राक् सुबुत्पतेःऽ इति वचनात् पदात्परस्तु भवति,
तत्रापि पूर्वपदस्य सुबन्तत्वात् । बहुचस्तु प्रतिषेधः । बहुवस्तु
परस्य प्रतिषेधो वक्तव्यः---बहुसेक्ता, न ह्यत्र पदात्परः सकारः ॥
सिचो यैङ् ॥ ८।३।११० ॥
परिसेसिच्यत इति । अत्राभ्याससकारस्य ठुपसर्गात्सुनोतिऽ इत्यादिना
प्राप्तिः, धातुसकारस्य त्वादेशसकारत्वात् ठ्स्थादिष्वभ्यासेन चऽ
इत्येतस्माच्च । ननु चोपसर्गात्प्रतिषेधविषये षत्वमारभ्यते,
तद्यथैव पदादिप्रतिषेधं बाधते, एवं ठ्सिचो यङ्ऽ इत्येतिमपि
बाधेत ? अत आह---उपसर्गाद्या प्राप्तिरिति । येन नाप्राप्ते तस्य
बाधनं भवति, नाप्राप्ते च पदादिलक्षणे प्रतिषेधे उपसर्गात्
षत्वमारभ्यते, ठ्सिचो यङ्ऽ इत्येतिस्मिंस्तु प्राप्ते चाप्राप्ते च । अथ
वा---ठ्पुरस्तादपवादा अनन्तरान्विधीन्बाधन्ते न परान्ऽ इति ।
अनेनैतदपि निरस्तम्---ठ्स्थादिष्वभ्यासेन चऽ इत्यनेन
यथाभिषिषिक्षतीत्यत्र स्तौतिण्योरेवेति नियमं बाधित्वा षत्वं
भवति, तथैनमपि प्रतिषेधं बाधित्वा धातुसकारस्य प्रसङ्ग इति ॥
सेधतेर्गतौ ॥ ८।३।१११ ॥
ठुपसर्गात्ऽ इति प्राप्तिः प्रतिषिध्यते ॥
प्रतिस्तब्धनिस्तब्धौ च ॥ ८।३।११२ ॥
ठ्स्तन्भेःऽ इति प्राप्तिः प्रति षिध्यते ॥
सोढः ॥ ८।३।११३ ॥
सोड्भूतो गृह्यते इति । निष्ठान्तस्य प्रथमया
निर्देशशङ्कामपाकरोति । परिसोञेति । ठ्परिनिविभ्यःऽ इति
प्राप्ते प्रतिषेधः ॥
स्तम्भुसिवुसहां चैङ् ॥ ८।३।११४ ॥
अत्राद्यस्य ठ्स्तम्भेःऽ इति प्राप्तिः, इतरयोस्तु ठ्परिनिविभ्यः सेवसितऽ
इति । अभ्यतस्तम्भदिति । ठ्प्राक्सितादड्व्यवायेऽपिऽ इति
ठ्स्थादिष्वभ्यासेन चऽ इति प्राप्तिः । पर्यसीषिवदिति । अत्रापि
ठ्सिवादीनां वाड्व्यवायेऽपिऽ इति प्राप्तिः ॥
उपसर्गादिति वक्तव्यमिति । किमर्थम् ? इत्याह---उपसर्गाद्या
प्राप्तिरिति ॥
सुनोतेः स्यसनोः ॥ ८।३।११५ ॥
अत्रेत्यादि । इतिकरणो हेतौ, यस्मात् स्तौतिण्योरेवेति
नियमादभ्यासादप्राप्तिः, रथादिष्वेवाभ्यासस्येति
नियमादुपसर्गादप्यप्राप्तिः, तस्मादभिसुसूरित्युदाहरन्ति । अथ वा
कथं षत्वप्रसङ्गः ? अत आह---अत्र हीति । यथा चात्र
सन्ष--------------------इत्यत्रोक्तम् । अभ्यासात्प्राप्तिमिति ।
अभ्यासग्रहणमुपसर्गात्प्राप्तेरसम्भवादभ्यासेन व्यवहितान्न
धातुसकारस्य प्रसङ्गः, नाप्यभ्याससकारस्य, स्थादिनियमेन
व्यावतितत्वात् । एवं चात्राभिग्रहणमतन्त्रम्,
सुसूरित्येवोदाहर्तव्यम् ॥
सदिस्वन्ज्योः परस्य लिटि ॥ ८।३।११६ ॥
लिटि द्विर्वचने कृते द्वौ सकारौ भवतः, तत्र सदेः
ठ्स्थादिष्वभ्यासेन चऽ इति वचनात् ठ्सदिरप्रतेःऽ इति षत्वप्रसङ्गः,
स्वञ्चेरपि ठुपसर्गात्सुनोतिऽ इत्यादिना । परिषस्वज इति । कथं
पुनरत्र नलोपः, यावता संयोगान्तत्वान्नात्र लिटः कित्वमस्ति ? अत
आह---स्वञ्जेरिति । एतच्च ठिन्धिभवतिभ्यां चऽ इत्यत्र व्याख्यातम्,
स्वञ्जिग्रहणञ्च वार्तिके दर्शनात्सूत्रे प्रक्षिप्तम्, यथाह---ठ्सदो
लिटि प्रतिषेधे स्वञ्चेरुपसंख्यानम्ऽ इति ॥
निव्यभिभ्योऽड्व्यवाये वा च्छन्दसि ॥ ८।३।११७ ॥
प्रकरणे प्राप्तस्य सत्वमात्रस्य प्रतिषेधः । न्यष्टौदिति । ठुतो
वृद्धिर्लुकि हलिऽ इति वृद्धिः, अभ्यस्थाद्विषोः पृतना
अरातीरित्यप्युदाहरणम् ॥
इति श्रीहरदतमिश्रविरिचितायां पदमञ्जर्यामष्टमस्याध्यायस्य
तृतीयः पादः